---
title: Návštěva kostela Sv. Mikuláše v Libchavách
date: '2017-11-07T06:53:11.000Z'
author: lic. Pavlína Vítková,Dis.
section: Škola
images: []
tags:
- aktuality
---

# Návštěva kostela Sv. Mikuláše v Libchavách

Listopad se považuje za nejsmutnější měsíc v roce. Můžou za to listopadové mlhy, časté mrholení, krátké dny a také to, že na jeho začátku vzpomínáme na všechny, kteří nás opustili...Na Památku všech zesnulých - Dušičky, jsme se s dětmi vydali do našeho krásného kostela, kde nám pan farář Vladislav Brokeš připravil nejen povídání a prezentaci na toto téma, ale všechny děti dostaly svíčku, kterou si mohly ozdobit a následně zapálit a položit na hrob své rodiny. Kdo nechtěl, svíčku si mohl odnést domů. Návštěva kostela se nám všem moc líbila a budeme se těšit na další návštěvu, která by se měla týkat adventu.