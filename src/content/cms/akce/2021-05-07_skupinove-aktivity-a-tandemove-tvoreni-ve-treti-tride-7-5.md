---
title: Skupinové aktivity a tandemové tvoření ve třetí třídě 7. 5.
date: '2021-05-07T12:36:54.000Z'
author: Mgr.Eva Adamcová
section: Škola
images: []
tags:
- akce
---

# Skupinové aktivity a tandemové tvoření ve třetí třídě 7. 5.

Třeťáčci si užili další příjemný týden prezenční výuky ve škole :-) Protože nám je po dlouhé době distanční výuky vzácná skupinová spolupráce, tak jsme se jí v posledních dnech hodně věnovali. V anglickém jazyce pracovaly děti na tématu "My english words". Vytvářely si plakátky s již známou slovní zásobou, a tím si ji hravou formou procvičovaly. V prvouce jsme ve skupinkách tvořili výukové plakátky s tématem jednotlivých druhů obratlovců. Díky této aktivitě si děti osvojily různorodé informace o savcích, plazech, ptácích, rybách a obojživelnících. Každá skupinka poté prezentovala své výsledky ostatním spolužákům. Vzájemné "vrstevnické" učení mělo mezi dětmi velký úspěch, a zároveň se děti dověděly mnoho nových a zajímavých informací ze života živočichů. Týden jsme zakončili opět tandemovým tvořením s paní učitelkou Verčou Vaňousovou. Tentokrát jsme vytvářeli obrázky pro maminky ke Dni matek. Výtvory se dětem opravdu povedly a věříme, že udělají maminkám velkou radost :-)