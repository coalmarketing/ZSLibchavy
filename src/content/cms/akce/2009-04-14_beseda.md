---
title: BESEDA
post_id: '4993'
date: '2009-04-14T22:00:00.000Z'
author: ZŠ &amp; MŠ Libchavy
section: Družina
images: []
tags:
- akce
---

Dnes mezi nás zavítal motokárový závodník Matěj Svoboda (žák 6. třídy ZŠ Komenského) se svým tatínkem Petrem Svobodou, který při závodech plní funkci mechanika. Děti se dozvěděly, že Matěj začal závodit v 5 letech a již v 11 získal titul „Mistr ČR". Pohár za toto vítězství a několik dalších pohárů (z celkového počtu 43) nám přivezli ukázat. Zároveň také závodní kombinézu, boty, helmu a rukavice, které si děti mohly nejen prohlédnout, ale i vyzkoušet. Vyprávění bylo doplňováno o videa a fotky z domácích i zahraničních závodů. Jejich návštěva trvala 90 minut. Po celou dobu děti se zaujetím naslouchaly a vyptávaly se na vše, co je zajímalo. Beseda končila velkým potleskem a předáním obrázků mladému a nadějnému závodníkovi s přáním mnoha úspěchů.