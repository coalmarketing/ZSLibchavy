---
title: Domškoláctví u prvňáků
date: '2020-04-12T20:52:17.000Z'
author: Mgr. Lenka Ludvíčková
section: Škola
images: []
tags:
- akce
---

# Domškoláctví u prvňáků

Je za námi další netradiční školní týden, během kterého prvňáčci plnili nejen úkoly v Písance a ve Slabikáři, ale také cvičili jógu na dobrou noc, připomínali si Velikonoce a symboly s nimi spojené. Vyzkoušeli si úkoly na čtení s porozuměním, malované čtení, viděli video o jarních kytičkách a pohádku " Jak se pomlázky ztratily." Proběhlo také online spojení nejen s dětmi, ale i taková krátká online třídní schůzka s jejich rodiči. Skončilo poslouchání audio Pohádek o písmenkách a zahájili jsme předčítání nové knížky " Modrý Poťouch." A právě Modrého Poťoucha tak, jak si ho představují děti, přikládám do galerie. Kromě Poťoucha se můžete také podívat, jaké velikonoční domečky pro zvířátka děti postavily.