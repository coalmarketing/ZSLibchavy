---
title: Projektový den na SŠUP v ÚO - 7. a 8. třída
post_id: '5664'
date: '2014-03-04T23:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

V rámci **Projektového dne** jsme již potřetí navštívili odborné učebny SŠUP v Ústí nad Orlicí. Celkem 36 zájemců o praktickou činnost ze 7. a 8. třídy pracovalo ve třech skupinách. První pracovní vyučování **Základy výroby oděvů a plošných textilií** měly na starost lektorky Bc. J. Marková a I. Francová. Pod jejich vedením se děvčata seznámila s vyšíváním a tkaním. Druhé pracovní vyučování – **Základy výroby obalů** vedená lektory B. Habrmanovou a Mgr. Karbulkou - zvládla vyrobit papírovou tašku a ozdobit ji pomocí sítotisku. Mezi hochy byl největší zájem o třetí pracovní vyučování – **Základy strojírenské výroby a ICT technologií**, kterou vedli lektoři ing. Sahliger a V. Novák. Žáci již dokázali naprogramovat rukojeť od pilky v programu 3D a za pomoci studentů 2. ročníku oboru Nástrojař i vytvořit kovovou součást z pilky.