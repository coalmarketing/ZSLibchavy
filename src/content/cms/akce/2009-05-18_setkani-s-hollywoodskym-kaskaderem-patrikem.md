---
title: Setkání s Hollywoodským kaskadérem Patrikem
post_id: '5009'
date: '2009-05-18T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

![](/fckeditor/editor/images/smiley/msn/20.gif) Velice zajímavé vyprávění si mohly vyslechnout děti z I. i II. stupně naší školy. Patrik Staněk, rodák z Ústí nad Orlicí, barvitě líčil svůj příběh, jak a proč ho cesty dovedly z malého města až do velké Ameriky. Snažil se děti přesvědčit o tom, že svou vůlí, pracovitostí a vytrvalostí mohou dosáhnout svého snu. Filmové ukázky svých kaskadérských scén doplňoval o vtipný komentář. Několikrát však upozorňoval děti, aby podobné kousky nezkoušely. V druhé části vystoupení se věnoval ukázkám. Vybral si k sobě z dětí "parťáka" a ve dvojici nám předváděli úder pěstí do obličeje. ![](/fckeditor/editor/images/smiley/msn/4.gif)Přidali k tomu několik hereckých grimas ![](/fckeditor/editor/images/smiley/msn/24.gif) a pohybů, takže údery vypadaly jako opravdové.![](/fckeditor/editor/images/smiley/msn/8.gif) Samozřejmě vše probíhalo bez kontaktu - tak, jak je to i ve filmech. Na závěr odpověděl na několik dotazů. Rozloučení bylo trochu netradiční - na společné fotce jej můžeme vidět hlavou dolů (při stoji na rukou).