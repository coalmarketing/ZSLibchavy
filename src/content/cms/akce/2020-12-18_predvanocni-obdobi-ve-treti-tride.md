---
title: Předvánoční období ve třetí třídě
date: '2020-12-18T12:56:59.000Z'
author: Mgr.Eva Adamcová
section: Škola
images: []
tags:
- akce
---

# Předvánoční období ve třetí třídě

Pátek 18. 12., poslední školní den kalendářního roku 2020, byl pro třeťáčky velmi pestrý a zábavný. Nejprve jsme uskutečnili další tandemové tvoření s paní učitelkou Verčou Vaňousovou, které bylo tentokrát opravdu vánoční. Vyrobili jsme krásné betlémky pro babičky a dědečky v Domově důchodců v Ústí nad Orlicí. Věříme, že jim udělají velkou radost :-) Poté následovala tradiční třídní vánoční besídka, při které nechybělo rozdávání dárečků, společné hraní a zimní pohádka. Všichni jsme si tento den hezky užili a můžeme vzpomínat i na další předvánoční příjemné aktivity, které nás v průběhu prosince provázely.