---
title: Studenti z Brazílie a Taiwanu u nás ve škole
date: '2015-02-26T23:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Studenti z Brazílie a Taiwanu u nás ve škole

Po návštěvě anglické hudební skupiny Cenacle, která vzbudila mezi žáky velký zájem, se děti těšily na studenty z Brazílie a Taiwanu. Cílem všech těchto návštěv je zprostředkovat dětem co nejvíce příležitostí k reálnému využití svých jazykových znalostí, opustit ostych při komunikaci v angličtině a seznámit se s kulturou a životním stylem jiných národů. Studenti přijeli představit své prezentace v angličtině a následovaly série otázek od našich dětí. V návaznosti na tyto návštěvy, které si mezi dětmi rychle získaly velkou oblibu, se naše škola rozhodla pro zajištění čtyřdenních konverzačních kurzů s rodilými mluvčími přímo na naší škole, akce v případě zájmu proběhne koncem dubna. Naďa Baťková