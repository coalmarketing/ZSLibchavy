---
title: Lyžařská školička
post_id: '5818'
date: '2015-02-02T23:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

V pondělí 2.února proběhla závěrečná lekce lyžařské školičky.Každé pondělí během ledna odjíždělo 28 lyžařů z 1. stupně na Peklák, kde pod vedením instruktorů z lyžařské školy trénovali a pilovali techniku jízdy. Někteří stáli na lyžích úplně poprvé. Během této doby všichni zvládli jízdu na vleku a téměř většina dětí sjížděla hlavní sjezdovku. Na závěr si děti užily závody a pohádku na malé sjezdovce. Na lyžařskou školičku budou mít všichni prima vzpomínky, protože o legraci nebyla nouze :-). Děkujeme všem instruktorům z lyžařské školy za perfektní přístup a pestrý program, který pro děti připravili.