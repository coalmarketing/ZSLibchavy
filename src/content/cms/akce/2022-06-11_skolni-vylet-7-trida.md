---
title: Školní výlet 7. třída
date: '2022-06-11T11:45:29.000Z'
author: Mgr. Karolína Moravcová
section: Škola
images: []
tags:
- akce
---

# Školní výlet 7. třída

Ve dnech 2. a 6. června si naši sedmáci vyjeli na školní výlety. První na řadě byla Olomouc, kde se po řádném zaškolení mohli vyřádit na různých překážkách v lanovém parku. Adrenalin jen stříkal, když žáci z plna hrdla křičeli na 16 metrů vysoké houpačce. Z lanového parku jsme se přesunuli do zoo na malebném Svatém kopečku, kde žáci dostali rozchod a mohli si užívat přítomnost rozmanitých zvířat. Jako druhou v pořadí jsme navštívili Prahu, ve které jsme se vydali na Neviditelnou výstavu. Žáci tak mohli okusit, jaký je život bez zraku. O to víc, jak samozřejmě tento smysl vnímáme, jej po tomto zážitku ocenili. Dále jsme v Praze zavítali do Muzea fantastických iluzí, kde si sedmáci pořídili sbírku neopakovatelných vzpomínek zachycených na fotografie.