---
title: 5. třída - Spaní ve škole, Den pro 6. třídu
post_id: '91514'
date: '2023-06-26T17:59:54.000Z'
author: Mgr.Eva Krummer
section: Škola
images:
- url: https://zslibchavy.b-cdn.net/wp/20230622_172623.jpg
  
- url: https://zslibchavy.b-cdn.net/wp/20230622_172628.jpg
  
- url: https://zslibchavy.b-cdn.net/wp/20230622_172632.jpg
  
- url: https://zslibchavy.b-cdn.net/wp/20230622_172636.jpg
  
- url: https://zslibchavy.b-cdn.net/wp/20230622_172648.jpg
  
- url: https://zslibchavy.b-cdn.net/wp/20230622_172659.jpg
  
- url: https://zslibchavy.b-cdn.net/wp/20230622_202519.jpg
  
- url: https://zslibchavy.b-cdn.net/wp/20230622_202549.jpg
  
- url: https://zslibchavy.b-cdn.net/wp/20230622_202625.jpg
  
- url: https://zslibchavy.b-cdn.net/wp/20230622_202652.jpg
  
- url: https://zslibchavy.b-cdn.net/wp/20230622_202712.jpg
  
- url: https://zslibchavy.b-cdn.net/wp/20230622_202738.jpg
  
- url: https://zslibchavy.b-cdn.net/wp/20230622_202744.jpg
  
- url: https://zslibchavy.b-cdn.net/wp/20230622_202849.jpg
  
- url: https://zslibchavy.b-cdn.net/wp/20230622_210341.jpg
  
- url: https://zslibchavy.b-cdn.net/wp/20230622_210357.jpg
  
- url: https://zslibchavy.b-cdn.net/wp/20230622_210405.jpg
  
- url: https://zslibchavy.b-cdn.net/wp/20230622_211711.jpg
  
- url: https://zslibchavy.b-cdn.net/wp/20230622_222152.jpg
  
- url: https://zslibchavy.b-cdn.net/wp/20230622_222156.jpg
  
- url: https://zslibchavy.b-cdn.net/wp/20230622_222503.jpg
  
- url: https://zslibchavy.b-cdn.net/wp/20230622_225016.jpg
  
- url: https://zslibchavy.b-cdn.net/wp/20230622_225022.jpg
  
- url: https://zslibchavy.b-cdn.net/wp/20230623_101205.jpg
  
tags:
- akce
---

Jedním z posledních zážitků žáků páté třídy bylo spaní ve škole, které jsme naplánovali na čtvrtek 22. června. V 17. hodin se děti začaly scházet ke škole, povětšinou se svými rodiči, kteří byli pozváni na odpolední část. Čekalo je pohoštění, které jsme s dětmi připravili už předem. Během odpoledne si děti zasoutěžily ve dvojboji, kde si všichni vyzkoušeli, jak přesní jsou v hodu talířem a v hodu tenisovými míčky. Své dovednosti si mohli prověřit i rodiče. Po jejich odchodu jsme pokračovali v dalším sportování. Vzhledem k tomu, že bylo velké teplo, byla pro všechny připravena bezinková limonáda, a ten, kdo chtěl, si mohl smočit nohy v potoce. Následně jsme šli nachystat spaní do tříd, dát si k večeři párek v rohlíku a připravit se na promítání vybraného filmu. Samozřejmě bez popcornu by to nebylo to pravé kino. :) Asi největší zážitek děti ale teprve čekal. Před večerkou a po vyčištění zubů se dozvěděly, že bude ještě jedna hra, a to noční schovávaná po škole s baterkami. Pak už jsme ale museli zalehnout do svých spacáků. Unavení, ale plní dojmů, jsme tak zakončili příjemně strávený den se spaním ve škole. Druhý den ale speciální aktivity pro páťáky pokračovaly. V pátek 23. června byl připraven seznamovací program pro budoucí šestou třídu, do školy přijelo pět žáků ze základní školy z Českých Libchav. Dopoledne bylo věnováno vzájemnému poznávání, aktivitám na seznámení se se školou, spolužáky a novou třídní paní učitelkou Lucií Medunovou.