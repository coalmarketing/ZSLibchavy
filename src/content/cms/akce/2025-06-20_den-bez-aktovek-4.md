---
title: DEN BEZ AKTOVEK
date: '2025-06-20T18:49:56.000Z'
author: Marta Kacálková
section: Škola
images: []
tags:
- akce
---

# DEN BEZ AKTOVEK

V pátek 20. června se na naší škole uskutečnila již tradiční akce Žákovského parlamentu „Den bez aktovek“. Cílem bylo zpestřit běžný školní den, podpořit kreativitu žáků a zároveň odlehčit atmosféru na konci školního roku. Žáci přišli do školy bez klasických aktovek a batohů. Místo nich využili nejrůznější zavazadla – kufry, košíky, kbelíky, piknikové koše, bedny, obaly na kytary, dětské kočárky nebo třeba nákupní vozíky. Fantazii se meze nekladly a někteří opravdu překvapili originálními nápady. Den bez aktovek se stal skvělým důkazem toho, že i škola může být místem pro zábavu a tvořivost. Už teď se těšíme na příští ročník!