---
title: Setkání s předškoláky
date: '2016-06-01T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Setkání s předškoláky 

Byl čtvrtek a my, deváťáci, od rána chystali stanoviště pro budoucí prvňáčky. V devět přišlo 30 rozjařených dětí a s elánem se pustily do plnění úkolů. Každý předškolák dostal svou kartičku, na kterou jsme mu psali získané body. Jezdilo se po vyznačené trase na koloběžkách, poznávaly se dopravní značky i pohádkové postavy, procvičovala se paměť, kopalo do naplněných PET lahví, skákalo v pytlích, trefovalo se míčkem do kbelíku, nosily se florbalové míčky na tenisových raketách, skládaly se puzzle a ve stanu hrály minihry.