---
title: Divadlo ve 4. třídě
post_id: '6123'
date: '2016-06-28T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

Závěr školního roku si děti a rodiče žáků čtvrté třídy zpestřili předpremiérou divadelní pohádky O Sněhurce, kterou děti nacvičily pod taktovkou třídní učitelky. Přestože nám na poslední chvíli někteří malí herci onemocněli, takže se některé děti musely narychlo naučit druhou roli, aby byla zachována kontinuita pohádky, zvládli to čtvrťáčci skvěle. Při té příležitosti jsme si vyhodnotili výsledky celoroční třídní soutěže, třídní pochvaly i nejlepší žákyni třídy. Premiéru pro ostatní diváky budou děti chystat buď na tradiční Vánoční jarmark nebo na prkna Roškotova divadla při Netradičním setkání v příštím školním roce.