---
title: Škola v přírodě - 4. třída
date: '2015-06-13T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Škola v přírodě - 4. třída

Žáci 4. třídy naší školy absolvovali týdenní pobyt v penzionu v Deštném v Orlických horách ve dnech 25.-29. 5. 2015. V nabitém programu žáci navštívili muzeum s výkladem o sklářské tradici, zažili jízdu na koních na koňské farmě i s opékáním párků a dokázali zdolat nástrahy lanového parku v juniorském okruhu. Vyšlápli si na celodenní výlet přes Velkou Deštnou až na Šerlišský mlýn. Celou trasu 15 km zvládli na výbornou. V týdnu nechybělo plnění bobříků, psaní deníčků, sportovní hry, stezka odvahy i diskotéka. Děti se také mohly osvěžit ve vyhřívaném bazénu. Týden se velice vydařil, přinesl dětem řadu nových zážitků a prohloubil kamarádské vztahy mezi nimi. Všichni jsme se v pořádku vrátili domů a můžeme vzpomínat na společné zážitky![smiley](http://zslibchavy.cz/ckeditor/plugins/smiley/images/regular_smile.gif).