---
title: Květinový den
date: '2010-05-11T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Květinový den

Ve středu 14. 5. probíhala, stejně jako po celé České republice, v Libchavách veřejná sbírka organizace Liga proti rakovině s názvem Květinový den. V rámci českého dne proti rakovině se již tradičně prodávala kvítka měsíčku lékařského, přičemž výtěžek sbírky je věnován na boj s touto zákeřnou chorobou. Všichni, kdo si kytičku koupili, zároveň obdrželi informační leták, upozorňující na prevenci rakoviny prostaty a na možnost bezplatných preventivních vyšetření u lékaře. Podle odborných statistik zvyšuje včasné odhalení nemoci šanci na její vyléčení o 60%! Již třetí rok prodávali kytičky žáci z 9. třídy naší školy, kteří tentokrát přišli dobrovolně pomoci i v den ředitelského volna. Podařilo se jim prodat 274 kytiček, za které utržili 5 884,- Kč. Každoroční výtěžek sbírky se pohybuje mezi 12 a 15 milióny korun, peníze slouží k nákupu přístrojů do nemocnic, k výzkumu rakoviny a k péči o smrtelně nemocné v hospicových zařízeních. Děkujeme všem dobrovolníkům za jejich ochotu pomoci a také všem, kdo si kytičku koupili.