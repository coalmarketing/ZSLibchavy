---
title: Výlet do Terezína
date: '2023-04-26T10:36:38.000Z'
author: Mgr. Karolína Moravcová
section: Škola
images: []
tags:
- akce
---

# Výlet do Terezína

Dne 24. dubna 2023 se naši osmáci a vybraní deváťáci za brzkých ranních hodin shromáždili za účelem výletu do dalekého Terezína. Prohlídku města jsme zahájili v Muzeu ghetta, kde si nás průvodkyně rozdělily pro velký počet na dvě poloviny. Pokračovali jsme přes Magdeburská kasárna do modlitebny a márnice. První část prohlídky jsme už značně psychicky poznamenaní zakončili na Židovském hřbitově a v krematoriu. Druhou část dne tvořila prohlídka Malé pevnosti. Počasí nám navzdory předpovědi vyšlo, ačkoliv jarní počasí bylo v kontrastu s mrazivým výkladem průvodkyň. Děkujeme za silný zážitek.