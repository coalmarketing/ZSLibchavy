---
title: Den Země
post_id: '4994'
date: '2009-04-21T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

22\. duben byl na naší škole ve znamení Dne Země. Pro žáky 2. stupně byl připravený projektový den zaměřený na ekologií. Na žáky, rozdělené do 5 skupin, čekalo 5 stanovišť s různou tematikou. Stanoviště v 6. třídě bylo zaměřeno na téma voda - žáci se zde např. pokusili vypočítat, kolik vody denně spotřebují. V 7. třídě pak prokázali svou jazykovou zdatnost a vytvářeli slohové práce na téma ekologie (např. pohádka "O skládce" či životopis odpadku). Zastávka v 8. třídě se nesla ve znamení tematiky odpadů, v 9. třídě žáci prověřili své schopnosti matematické a vypočítali možné úspory energií. Na posledním stanovišti, umístěném v učebně fyziky, poznávali žáci rostliny a živočichy a prováděli pozorování mikroskopem. Všemu dění přihlížel tuleň Speedy, maskot, který k nám přicestoval z Dánska.![](/fckeditor/editor/images/smiley/msn/21.gif)