---
title: Charitativní projekt Červená stužka
date: '2010-11-30T23:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Charitativní projekt Červená stužka

Středa 1.12. byl den, kdy si mnozí lidé na celém světě připínají na klopu červenou stužku a dávají tak na vědomí, že podporují lidi HIV pozitivní v jejich nelehkém osudu.. Charitativní sbírky Červená stužka se v letošním roce ujali žáci 9. třídy naší základní školy. Podařilo se jim prodat 191 červených stužek a získat částku 4 254,- Kč, kterou podpoří fungování Domu světla, který poskytuje potřebné služby HIV pozitivním a také preventivní činnost České společnosti AIDS pomoc, která charitativní sbírku pořádá. Poděkování patří všem žákům, kteří i přes mrazivé počasí vytrvale oslovovali kolemjdoucí v Ústí i v Libchavách a samozřejmě všem, kteří si od nich stužku koupili.