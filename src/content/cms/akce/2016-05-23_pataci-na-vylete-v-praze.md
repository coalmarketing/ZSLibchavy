---
title: Páťáci na výletě v Praze
date: '2016-05-23T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Páťáci na výletě v Praze

V úterý 24.5.2016 se vydali páťáci na školní výlet do hlavního města Prahy. Cestování Regiojetem bylo pohodlné a příjemné, po celý den nám přálo počasí. Prošli jsme historickou částí Prahy, viděli např. sochu sv. Václava na Václavském náměstí, Staroměstský orloj, Karlův most a další více i méně známé památky. Navštívili jsme interaktivní Muzeum Karla Zemana, kde pro nás připravili hru Vynález zkázy. Podařilo se nám vyluštit kód a otevřít truhlu s pokladem. Poté jsme se ještě s průvodcem projeli vyhlídkovou lodí po Čertovce a Vltavě. Pak jsme se již svižnou chůzí vydali zpět k nádraží. Domů jsme se navrátili sice unavení, ale plní příjemných zážitků a vzpomínek. Kolektiv žáků 5. třídy, Eva Adamcová, Andrea Kalousová