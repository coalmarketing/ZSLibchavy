---
title: ČESKÝ DEN PROTI RAKOVINĚ - KVĚTINOVÝ DEN
post_id: '116056'
date: '2025-05-22T07:33:17.000Z'
author: Mgr.Petr Kulhavý
section: Škola
images: []
tags:
- akce
---

Ve středu 14. 5. probíhala v Libchavách a po celé České republice veřejná sbírka organizace Liga proti rakovině s názvem Květinový den. V rámci českého dne proti rakovině se již tradičně prodávala kvítka měsíčku lékařského, přičemž výtěžek sbírky je věnován na boj s touto zákeřnou chorobou. Všichni, kdo si kytičku koupili, zároveň obdrželi informační leták, upozorňující na prevenci nádorů tlustého střeva. Již patnáctým rokem prodávali kytičky deváťáci z naší školy a podařilo se jim prodat všech 450 kytiček, za které utržili částku 13 356,- Kč. Každoroční výtěžek sbírky se pohybuje mezi kolem 20 milionů korun, peníze slouží pacientským organizacím, k nákupu přístrojů do nemocnic, k výzkumu rakoviny a k péči o smrtelně nemocné v hospicových zařízeních. Děkujeme všem dobrovolníkům za jejich ochotu pomoci a také všem, kdo si kytičku koupili.