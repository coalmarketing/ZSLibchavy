---
title: Čarodějnická výuka ve 3. třídě
date: '2024-04-30T15:13:14.000Z'
author: Mgr.Eva Adamcová
section: Škola
images: []
tags:
- akce
---

# Čarodějnická výuka ve 3. třídě

V úterý 30. 4. si třeťáčci užili po celé dopoledne čarodějnickou výuku. V každém vyučovacím předmětu je čekal čarodějnický úkol. V matematice luštili název kouzelného lektvaru čarodějnice Strašilky, v českém jazyce doplňovali ve skupinkách popis čarodějnice Agáty. V prvouce se dověděli historický podtext lidového zvyku "pálení čarodějnic" a na závěr si podle popisu čarodějnici Agátu i nakreslili. Celou magickou atmosféru ve třídě umocňovaly krásné čarodějnické kostýmy dětí.