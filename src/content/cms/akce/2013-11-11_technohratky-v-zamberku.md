---
title: TECHNOhrátky v Žamberku
post_id: '5616'
date: '2013-11-11T23:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

150 žáků ze základních škol navštívilo v úterý TECHNOrátky, které v rámci projektu na podporu řemesel pořádal Pardubických kraj na Střední škole obchodu, řemesel a služeb v Žamberku. I naši žáci z 8. a 9. třídy si nenechali tuto příležitost ujít. Svoji zručnost a dovednost zúročili v praktických úkolech v oboru zedník, instalatér, truhlář, kuchař - číšník, cukrář a prodavač. V dílnách prokazovali své manuální schopnosti při spojování plastových trubek, řezání ytongu, hoblování, míchání nealkoholických nápojů, zdobení perníků a vyzkoušení si práce v obchodě.