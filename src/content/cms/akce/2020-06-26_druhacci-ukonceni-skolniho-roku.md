---
title: Druháčci - ukončení školního roku
date: '2020-06-26T18:25:45.000Z'
author: Mgr.Eva Adamcová
section: Škola
images: []
tags:
- akce
---

# Druháčci - ukončení školního roku

V posledních dnech školního roku zažili druháčci v domácí i školní výuce zábavné a hravé aktivity, při kterých si vyzkoušeli své znalosti a dovednosti nejen z dopravní výchovy, ale i z oblasti všeobecného přehledu. Ve školním prostředí si ve středu užili žáci druhé třídy báječnou stopovanou, při které prokázali schopnost spolupracovat a vzájemně se podporovat v plnění zadaných úkolů. Ve čtvrtek se uskutečnil den s dopravní výchovou, kde si děti vyzkoušely zručnost a postřeh při jízdě na koloběžce a znalost dopravních značek. Obě tyto akce pro nás připravili žáci 5. třídy se svou třídní paní učitelkou. Tímto jim moc děkujeme, protože jsme si obě aktivity výborně užili:-) Největší odměnou pro nás bylo páteční setkání s dětmi, které zůstaly v domácí výuce. Jsme rádi, že jsme se mohli před prázdninami ještě společně setkat a užít si alespoň krátkou příjemnou chvíli při předávání vysvědčení. Děkujeme také všem rodičům, kteří nás (druháčky i mě) podporovali po celou dobu dálkové výuky. Společně jsme to zvládli a teď už se všichni těšíme na zasloužené prázdniny:-)