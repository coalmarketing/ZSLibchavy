---
title: Škola v přírodě - den první
date: '2022-05-30T22:15:01.000Z'
author: Mgr.Eva Krummer
section: Škola
images: []
tags:
- akce
---

# Škola v přírodě - den první

V pondělí zahájili čtvrťáci školu v přírodě s názvem "Indiáni z Libchav“. Hned po příjezdu jsme se ubytovali v krásném prostředí penzionu Verner v Deštném v Orlických horách. Poté jsme se seznámili s pravidly a organizací ŠvP. Po výborném obědě jsme si chvíli odpočinuli na pokojích a pak už jsme se vydali podívat na nedaleký kostel sv. Matouše, kde jsme složili indiánskou přísahu. Po návratu vypuklo sportovní odpoledne s plněním indiánských bojovek. Před večeří jsme ještě stihli vycházku do blízkého lesa, kde jsme postavili zajímavé lesní teepee z přírodnin. Po večeři jsme si zapsali první zážitky do deníku, vyrobili třídní lapač snů a také si zatančili indiánský tanec. První den máme úspěšně za sebou, howgh!