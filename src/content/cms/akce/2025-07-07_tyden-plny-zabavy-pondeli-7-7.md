---
title: Týden plný zábavy - pondělí 7. 7.
date: '2025-07-07T17:43:28.000Z'
author: Mgr.Eva Adamcová
section: Škola
images: []
tags:
- akce
---

# Týden plný zábavy - pondělí 7. 7.

V pondělí 7. 7. odstartoval červencový termín příměstského tábora s názvem "TÝDEN PLNÝ ZÁBAVY." Celý den se nesl v duchu sportování. Díky deštivému počasí jsme využili ke sportovním disciplínám v dopoledních hodinách prostory školy - chodby, třídy i šatny. Děti si zahrály na číšníky i zmrzlináře, házely na cíl, budovaly mraveniště a vyzkoušely si "naživo" hru s názvem Želví závody. Po výborném obědě jsme se všichni vydali do lanového parku ke Kapounovým. Tady si kromě lezeckých dovedností mohly děti vyzkoušet i střelbu z luku nebo si zahrát různorodé míčové hry. Počasí se nakonec umoudřilo, a tak jsme zpět do školy dorazili v suchu. Moc děkujeme Vaškovi, Báře, Monče i Pétě za jejich pomoc s organizací sportovního odpoledne.