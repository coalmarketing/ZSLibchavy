---
title: Školička před školou
date: '2021-06-08T18:22:11.000Z'
author: Mgr.Eva Adamcová
section: Škola
images: []
tags:
- akce
---

# Školička před školou

V úterý 8. 6. se uskutečnila pro předškoláčky tradiční akce s názvem "školička před školou". Budoucí prvňáčci se společně navzájem seznámili a prohlédli si školní prostory. Podívali se nejen do své budoucí třídy, ale také do školní družinky, jídelny, šatny a ředitelny. Kromě paní učitelky je ve škole provázela také paní ředitelka a paní vychovatelka ze družiny. Na závěr čekalo všechny děti překvapení v podobě malého dárečku, který si každý odnesl s sebou domů. Věříme, že se dětem ve škole líbilo a budou se těšit na začátek září, kdy se z nich stanou již opravdoví školáci :-)