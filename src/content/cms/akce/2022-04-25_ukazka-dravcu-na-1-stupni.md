---
title: Ukázka dravců na 1. stupni
date: '2022-04-25T22:23:50.000Z'
author: Mgr.Eva Adamcová
section: Škola
images: []
tags:
- akce
---

# Ukázka dravců na 1. stupni

V pondělí 25. 4. proběhla na 1. stupni k příležitosti Dne Země ukázka dravců. Pan Karel Nejman přivezl žákům ukázat několik dravců, které chová a poutavě dětem vyprávěl o jejich životě a výcviku. Děti měly možnost prohlédnout si např. poštolku obecnou, sokola stěhovavého, raroha velkého, orla skalního či výra velkého. Velkou zajímavostí bylo také měsíční mládě sovy pálené. Kromě dravců si mohli žáci pohladit také dva dospělé psy a jedno štěně ohaře. Pan Karel Nejman povyprávěl i o svém zajímavém zaměstnání. Věnuje se biologické ochraně letišť. Ukázka dravců byla zajímavým zpestřením naší dopolední výuky a nezkazilo nám to ani deštivé počasí. Panu Karlu Nejmanovi moc děkujeme za pestrý program, z kterého si děti odnesly nejen mnoho informací, ale hlavně příjemné zážitky.