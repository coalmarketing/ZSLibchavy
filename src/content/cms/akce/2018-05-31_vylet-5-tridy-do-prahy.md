---
title: Výlet 5. třídy do Prahy
date: '2018-05-31T20:40:42.000Z'
author: Mgr.Eva Adamcová
section: Škola
images: []
tags:
- akce
---

# Výlet 5. třídy do Prahy

Ve čtvrtek 31. 5. 2018 se uskutečnil výlet žáků 5. třídy do Prahy. Kromě příjemného cestování vlakem si páťáci užili především komentovanou prohlídku interaktivního muzea filmových triků Karla Zemana a vyhlídkovou plavbu lodí po Vltavě. Kromě dalších pražských památek jsme viděli na vlastní oči Staroměstskou radnici, Prašnou bránu, Karlův most a Národní divadlo. Z hladiny Vltavy jsme také viděli nádhernou dominantu Prahy - komplex Pražského hradu a Petřínskou rozhlednu. Po celý den panovalo slunečné a teplé počasí, tak jsme se příjemně zchladili ochutnávkou výborné zmrzliny na Václavském náměstí. Abychom měli vzpomínky z návštěvy hlavního města České republiky kompletní, ochutnali jsme i tradiční trdelník. Kluci a holky se vrátili z výletu unavení, ale snad spokojení.