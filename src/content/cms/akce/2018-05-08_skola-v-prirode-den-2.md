---
title: ŠKOLA V PŘÍRODĚ - DEN 2.
date: '2018-05-08T22:18:26.000Z'
author: Mgr. Martina Sokolová
section: Škola
images: []
tags:
- akce
---

# ŠKOLA V PŘÍRODĚ - DEN 2.

V rámci druhého dne školy v přírodě jsme nasbírali nové zážitky, nachodili další kilometry, dozvěděli se něco nového a stmelili více náš kolektiv. Dopoledne byla naším cílem Záchranná stanice a ekocentrum Pasíčka, kde jsme měli program na celé dopoledne. Nejdříve komentovanou prohlídku expozice zvířat a následně besedu s pracovníkem záchranné stanice. Děti mohly vidět několik druhů zvířat, které lze potkat ve volné přírodě. Následovala komentovaná prezentace a beseda s pracovníkem o tématech spojených s ochranou a odchytem poraněné či nemocné zvěře. Už všichni víme, jak se zachovat. Každý pokoj už zdobí originální vlajka s názvem pokoje (Robinsonův ostrov, Strážci jednorožců, Panterky, Super kluci, Gumáci, Čoketky, Delfíňata). Odpoledne děti stavěly domečky z přírodnin a poté následovala prohlídka Skalního obydlí Zderaz. Večer došlo na "sranda hry" jako je Tlustý chroust :-). Před spaním nám dnes předčítala Jolanka, Šarlotka a Lucinka.