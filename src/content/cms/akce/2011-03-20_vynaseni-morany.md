---
title: Vynášení Morany
date: '2011-03-20T23:00:00.000Z'
author: ZŠ &amp; MŠ Libchavy
section: MŠ Korálek
images: []
tags:
- akce
---

# Vynášení Morany

![](/archive/kronika/userfiles/image/DSC00646.JPG)K vynesení Morany jsme si nemohli vybrat lepší příležitost. První jarní den jsme oslavili společně s MŠHL. Do Horních Libchav jsme přijeli linkovým autobusem, poté jsme se vydali na krásnou procházku okolím. K překvapení všech nám počasí vyšlo na jedničku. Hlavní téma, které nás po celou dobu provázelo bylo zamknout babici zimici a přivítat dlouho očekávané jaro. Po cestě nás čekaly čtyři zastavení s úkoly. Zahráli jsme si hru s říkankou, zatancovali a skládali obrázky u víly Jarněnky. Také jsme ozdobili vrbu a hledali vodníkovi ztracené pentle. Dokonce jsme objevili poklad - do každé školky jeden petrklíč. Ale hlavně jsme zapálili a utopili Moranu. Všichni tedy doufáme, že zima už je definitivně pryč.![](/fckeditor/editor/images/smiley/msn/65.gif)