---
title: Dětský den v Cakli
date: '2019-06-03T17:29:41.000Z'
author: Mgr.Eva Adamcová
section: Škola
images: []
tags:
- akce
---

# Dětský den v Cakli

V pondělí 3. 6. se uskutečnil již tradiční Dětský den pro všechny žáky 1. stupně. Ráno jsme vyrazili pěšky do tábořiště v Cakli, kde nás čekalo dopoledne plné her a zábavných aktivit. Děti měly možnost svézt se na lodi po řece, využít venkovní posilovací hřiště a vyzkoušet si ruské kuželky. Nechyběly ani míčové hry a slackline. Příjemné dopoledne si děti ještě zpestřily nákupem v místním kiosku. Počasí nám přálo, provázela nás dobrá nálada, a tak jsme si dopoledne báječně užili.