---
title: ŠKOLA V PŘÍRODĚ - DEN 3.
date: '2018-05-09T21:49:05.000Z'
author: Mgr. Martina Sokolová
section: Škola
images: []
tags:
- akce
---

# ŠKOLA V PŘÍRODĚ - DEN 3.

Máme za sebou třetí den školy v přírodě. Už máme zažitý režim dne. Po ranní rozcvičce v pyžamu jdeme uklízet pokoje a poté jsou obodovány. Jak děti uklízí, můžete vidět na fotografiích. Po snídani došlo na vyučování, které bylo dnes zaměřeno na procvičování probraného učiva ČJ, M a v rámci přírodovědy jsme si povídali o lese, jeho významu, o tom, jak se zpracovává dřevo a jak určíme stáří stromu (letokruhy). Vše jsme odpoledne vyzkoušeli v praxi. Cestou na skalní útvary v okolí děti bedlivě pozorovaly přírodu a našly stromy, které rostly více než 100 let. Terén byl velmi náročný a tento adrenalinový zážitek v nás zůstává i teď. I přesto, že si někdo nevěřil, všichni to zvládli a s orosenými čely jsme zamířili na výbornou místní zmrzlinu. Zpáteční cestou každý nesl dřevo a šišky na zátop ohně. V sedm hodin nám především Luky s Kryštůfkem pomohli roztopit táborák a opekli jsme si špekáčky. Někdo si zahrál fotbal, vybíjenou, na babu a někdo jen relaxoval u ohně. Opékání jsme ukončili zpěvem písní a večer...až se setmí, nás čeká... :-). O tom až zítra. Na dobrou noc nám dnes četly - Verča, Kája a Evča. AHÓJ!