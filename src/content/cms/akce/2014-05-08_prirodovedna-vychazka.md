---
title: Přírodovědná vycházka
post_id: '5704'
date: '2014-05-08T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

Dne 9. 5. se žáci páté třídy vydali na přírodovědnou vycházku do lesa. Naším průvodcem po lese byl zástupce vedoucího Správy Kolowratských lesů pan Ing. Ladislav Hromádko, Ph. D. , který nám při pochůzce lesem ukázal názorně druhy stromů jehličnatých a listnatých, a jak je máme rozlišovat. Též nás seznámil s ochranou lesního porostu proti lýkožroutovi, s feromonovými pastmi a potřebou ochrany lesů před tímto druhem škodlivého hmyzu. Moc se nám to líbilo, protože při procházce jsme se naučili rozpoznat stromy, o které se drbou divoká prasata, či jak podle bobků poznat, že jdeme po srnčí stezce nebo jak vypadá pijavice a čím se přisává, a mnoho dalších,, drobných " zajímavostí. Ale ty ,,drobnosti", jenž nám ukazoval , ty byly pro děti velmi překvapující a zajímavé.![smiley](http://zslibchavy.cz/ckeditor/plugins/smiley/images/regular_smile.gif) Pak pro nás pan správce měl další překvapení - střelbu ze vzduchovky na cíl. Každý z nás si mohl zkusit roli myslivce a vyzkoušet si střelbu do terče. A protože nám již po dopolední vycházce vyhládlo, ukázal nám pan Hromádko, jak a kde si bezpečně rozdělat oheň v přírodě, a dokonce jsme si i opekli párky, které pro nás připravil. Děkujeme a těšíme se na další poznávací vycházku s ním ![yes](http://zslibchavy.cz/ckeditor/plugins/smiley/images/thumbs_up.gif) . žáci 5. třídy