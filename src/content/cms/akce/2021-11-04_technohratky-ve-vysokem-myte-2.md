---
title: TECHNOhrátky ve Vysokém Mýtě
date: '2021-11-04T08:22:31.000Z'
author: Mgr.Zuzana Novotná
section: Škola
images: []
tags:
- akce
---

# TECHNOhrátky ve Vysokém Mýtě

Po téměř dvouleté pauze se naše škola opět zapojila do projektu **TECHNOhrátky**. **V úterý 2. listopadu se 16 chlapců z 9. třídy vydalo na Střední školu technickou do Vysokého Mýta**. Na šesti stanovištích čekaly na deváťáky zajímavé aktivity, které jim představily obory vyučované na této střední škole. Například u karosářů si kluci vyzkoušeli ohýbání plechu, v automechanické dílně měnili pneumatiky u osobního vozu na čas a v lakýrnické dílně si nastříkali šablony. V zámečnické dílně na ně zase čekala zdánlivě jednoduchá činnost, která však ve skutečnosti dala všem pořádně zabrat – žáci museli vytvořit zkratku školy pomocí různorodého šroubového spojení. Jedno za stanovišť představovalo obor čalouník – dekoratér – zde si chlapci – mnozí poprvé – vyzkoušeli šití jehlou a nití i přesné šití na stroji. Náročné úkoly byly připravené i u seznamky s maturitními obory mechanik strojů a zařízení se zaměřením na CNC stroje a počítačová grafika ve strojírenství. Spočívaly v kresbě objektu v rýsovacím programu nebo tvorbě CNC programu na čas a správnost.