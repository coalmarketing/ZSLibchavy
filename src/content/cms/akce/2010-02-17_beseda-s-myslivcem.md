---
title: Beseda s myslivcem
date: '2010-02-17T23:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Beseda s myslivcem

Ve čtvrtek 18.2. se zúčastnili žáci 1.,2.,3. a 5. třídy besedy se zástupcem zajímavého povolání, o kterém mnohé děti sní. Navštívil nás pan Chalupa z Českého svazu myslivců z Ústí nad Orlicí. Vyprávěl o svých profesních zážitcích a zkušenostech, které za svůj život nasbíral a pro potěchu dětí s sebou přivedl i své pomocníky, tři psy, kteří mu v jeho práci pomáhají. V názorných ukázkách předvedl jejich poslušnost a děti měly možnost si tyto "hafany" i pohladit. ![](/fckeditor/editor/images/smiley/msn/43.gif) Celé vyprávění probíhalo v nově otevřené učebně s novou interaktivní tabulí, která byla zřízena za finanční podpory Evropské unie v rámci školního projektu. Děti si zábavné povídání užily a získaly mnoho nových informací. ![](/fckeditor/editor/images/smiley/msn/19.gif)