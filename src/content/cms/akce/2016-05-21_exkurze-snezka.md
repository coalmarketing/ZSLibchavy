---
title: Exkurze Sněžka
date: '2016-05-21T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Exkurze Sněžka

Na naši nejvyšší horu Sněžku se vypravila většina páťáků a část čtvrťáků. Výlet to byl opravdu pestrý. Během jednoho dne jsme se vrátili do zimy, jelikož na Sněžce leželo poměrně hodně sněhu a především při sestupu dolů nás sněhová nadílka překvapila. V Obřím dole nás čekalo krásné předjaří a v Peci pod Sněžkou jaro v plném proudu. Celý den nám společnost dělala zástupkyně KRNAPU paní Jitka Vavrušková, která děti seznámila se vznikem a původem našich nejvyšších hor. Děti měly k dispozici mapky a plánky, do kterých si během cesty zakreslovaly a vlepovaly . Pro všechny to byl velmi zajímavý den strávený v horách. Děti se přesvědčily, že horské počasí je opravdu vrtkavé a během chvilky se může úplně změnit. Všichni mají velkou pochvalu za statečný sestup ze Sněžky přes Obří důl zpět do Pece. Páťákům budeme držet palce na jejich projektový den, ve kterém zpracují poznatky a zajímavosti z tohoto dne stráveném v horách.