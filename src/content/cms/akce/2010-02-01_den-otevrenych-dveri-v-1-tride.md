---
title: Den otevřených dveří v 1. třídě
date: '2010-02-01T23:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Den otevřených dveří v 1. třídě

V úterý 2. února se otevřely dveře v první třídě široké veřejnosti, která tak mohla nahlédnout nejen do prostor naší základní školy, ale také do vyučovací hodiny, kde nejmladší žáci školy mohli všem ukázat, co se za půlrok svého působení ve škole naučili. Součástí byla i návštěva dětí z mateřských škol, které se k nástupu do první třídy letos chystají. Tito předškoláci si mohli vyzkoušet sezení v lavicích, psaní na tabuli nebo vypracování jednoduchých zábavných úloh. V průběhu celé hodiny děti doprovázela pohádková postavička Večerníčka. Všichni budoucí prvňáčci dokonce dostali i svůj první domácí úkol ![](/fckeditor/editor/images/smiley/msn/50.gif)a budou mít tak možnost trošku "potrénovat" na zápis do první třídy, který je čeká už tento čtvrtek. Věříme, že všechny úkoly lehce splní a že s nadšením příští rok zasednou do lavic, kde nyní sedí jejich kamarádi. Už se těšíme!!! ![](/fckeditor/editor/images/smiley/msn/60.gif)![](/fckeditor/editor/images/smiley/msn/60.gif)![](/fckeditor/editor/images/smiley/msn/60.gif)