---
title: ZAKONČENÍ ŠKOLNÍHO ROKU V AQUAPARKU ÚSTÍ NAD ORLICÍ
date: '2025-06-26T15:53:25.000Z'
author: Marta Kacálková
section: Škola
images: []
tags:
- akce
---

# ZAKONČENÍ ŠKOLNÍHO ROKU V AQUAPARKU ÚSTÍ NAD ORLICÍ

Ve čtvrtek 26. června již tradičně zakončili žáci druhého stupně školní rok návštěvou Aquaparku v Ústí nad Orlicí. Letos se k nám už počtvrté přidali i čtvrťáci a páťáci. Počasí nám přálo a sluneční paprsky nás provázely celé dopoledne. Hned po příjezdu se všichni s nadšením vrhli do víru vodních atrakcí. Ozýval se smích a radostné výskání z tobogánů a skluzavek, které statečně zdolávali malí i velcí. Kdo zrovna nesjížděl dolů, užíval si plavání v bazénech, relaxoval v příjemně teplé vodě nebo si jen tak hrál a povídal s kamarády. Atmosféra byla naprosto skvělá a uvolněná. Byl to den plný smíchu, společných zážitků a pohody, který stmelil kolektiv a všem dodal energii před zaslouženým letním odpočinkem. Nyní už nezbývá než popřát všem žákům i zaměstnancům školy krásné a slunečné prázdniny.