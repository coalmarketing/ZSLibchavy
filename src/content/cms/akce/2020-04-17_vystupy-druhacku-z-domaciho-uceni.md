---
title: Výstupy druháčků z domácího učení 16. 4.
date: '2020-04-17T08:14:15.000Z'
author: Mgr.Eva Adamcová
section: Škola
images: []
tags:
- akce
---

# Výstupy druháčků z domácího učení 16. 4.

Poslední dva dny pracovali druháčci doma především na zápisu do čtenářského deníčku a vypracovávali miniprojekt z prvouky na téma "hospodářská zvířata". V úterý a ve čtvrtek proběhla online výuka. Jednu hodinu jsme se věnovali čtení s porozuměním. Děti pečlivě poslouchaly příběh z knihy "Pohádky skřítků Medovníčka a Barvínka", a poté odpovídaly na otázky, které vycházely z přečteného textu. Druhá hodina byla zaměřena na seznámení se s jednotkami délky. Druháčci zhlédli krátkou prezentaci, a následně si názorně ukázali na pravítku a metru jednotlivé délky. Na závěr společné hodiny nechyběla ani oblíbená matematická hra Bingo!