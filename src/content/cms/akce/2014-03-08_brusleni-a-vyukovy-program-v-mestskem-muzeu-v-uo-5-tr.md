---
title: Bruslení a výukový program v Městském muzeu v ÚO- 5. tř.
post_id: '5665'
date: '2014-03-08T23:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

V pátek 7. 3. se konala plánovaná výuka bruslení na zimním stadionu v Ústí nad Orlicí. Ačkoliv se všichni páťáci velmi těšili, přesto se ve tvářích několika dětí zračily i obavy, jelikož skoro jedna třetina žáků nikdy nebruslila!![blush](http://zslibchavy.cz/ckeditor/plugins/smiley/images/embarrassed_smile.gif) A tak jsme nasadili brusle, přilby a pustili jsme se s vervou do toho. Výsledek předčil očekávání. Na konci hodiny již většina nebruslících dětí odhodila opěrné židličky a zkoušela jezdit sama či s podporou kamaráda. Zvláště musím pochválit Marka Šroma, výborného bruslaře, který se velmi snažil pomáhat spolužákům. Protože jsme docela prokřehli, přišel nám vhod horký čaj a občerstvení v bufetu, který pro nás otevřela Markova babička. Děkujeme! ![smiley](http://zslibchavy.cz/ckeditor/plugins/smiley/images/regular_smile.gif)Pak hajdy za vzděláním do muzea, kde jsme absolvovali výukový program Zapomenutá řemesla a seznámili se různými řemesly, která již skoro zanikla. V rámci představování řemesel jsme se mohli podívat na starobylé předměty, produkty či nástroje, jež používali naši předci. Při programu jsme byli zastiženi i fotografem z Orlického týdeníku, takže si nezapomeňte koupit další vydání, chcete-li si nás prohlédnout i novinách. Po programu jsme si ještě prohlédli doprovodné výstavy a již nastal čas na návrat. Velmi děkujeme paní Monice Frimlové, která nám dělala ve svém volném čase doprovodný dozor a pomáhala s organizací.![smiley](http://zslibchavy.cz/ckeditor/plugins/smiley/images/regular_smile.gif)