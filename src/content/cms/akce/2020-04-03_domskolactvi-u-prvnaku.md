---
title: Domškoláctví u prvňáků
date: '2020-04-03T11:44:40.000Z'
author: Mgr. Lenka Ludvíčková
section: Škola
images: []
tags:
- akce
---

# Domškoláctví u prvňáků

Uplynul další týden domácí výuky, během kterého jsme v celém systému domškoláctví pokročili opět o kousek dál, vyladili vzájemnou komunikaci, předávání materiálů a všichni jsme si v nové formě výuky daleko jistější a začínáme si ji víc a víc užívat. Děti v průběhu minulého týdne doma pilně pracovaly nejenom v Písance a Slabikáři, ale v rámci matematiky řešily domácí pátračku, stavěly stavby z kostek, sestavovaly geometrické tvary, lámaly si hlavu nad pyramidami. Také si zacvičily jógu, viděly několik zajímavých videí, každý den dostávaly novou audiopohádku o písmenkách a především jsme všichni společně zahájili online setkávání. To první bylo opravdu zkušební, kde jsme testovali zkoušku spojení a děti se po delší době opravdu rády viděly...bylo veselo:-). Další online setkání již bylo v rámci výuky čtení, kdy jsme společně složili několik vět pomocí papírové abecedy. Děti jsou velmi šikovné a všichni si novou komunikaci v rámci nových technologií užíváme. Děkuji všem rodičům za podporu v rámci online vyučování :-).