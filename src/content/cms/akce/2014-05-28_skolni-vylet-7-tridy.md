---
title: Školní výlet 7. třídy
post_id: '5724'
date: '2014-05-28T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

Všichni jsme se shodli, že z hlediska počasí už každý výlet bude jen a jen lepší. Jinak sedmáci byli nepřekonatelní v nadšení splnit si hlavní cíl našeho školního výletu - STANOVÁNÍ. Při cestování a prohlídkách zámku Nové Hrady, bludiště i muzea cyklistiky déšť nevadil. Ani když vytrvale padal na naše pláštěnky a deštníky při 4 km pochodu do Toulovcových Maštalí a voda všem vesele čvachtala v botkách. Jen trošku k večeru přestalo pršet, vyrostly naráz stany jako houby po dešti. S panem učitelem Kulhavým jsme se nestačili divit, když se v malé kuchyňce začali střídat kuchtíci a vykouzlili vynikající steaky, zeleninové oblohy, nudlovou polévku. A když nebylo místo, dokázala děvčata udělat jednohubky i ve stanu. Ještě že nám dal pan hospodský suché dřevo a my mohli sušit. V chatě bylo pěkně vytopeno a co myslíte, kolik stanařů přišlo k ránu se ohřát a vyměnit tvrdou zem za měkkou postýlku? .....Druhý den jsme si prohlédli krásné pískovcové skály. Sem tam začalo pršet, ale to nás vůbec nerozházelo. Výlet jsme zakončili dobrým obědem a výšlapem do Boru u Skutče.