---
title: 5. třída - Nebezpečí internetu
date: '2019-01-20T13:31:42.000Z'
author: Mgr. Martina Sokolová
section: Škola
images: []
tags:
- akce
---

# 5. třída - Nebezpečí internetu

V pondělí 14. ledna se žáci pátého ročníku zúčastnili preventivního programu nesoucí název "Nebezpečí internetu". Toto velmi obsáhlé a aktuální téma je nutné žákům přibližovat různými způsoby již na prvním stupni základní školy. V rámci 3 vyučovacích hodin zábavnou a poutavou formou včetně praktických aktivit lektor Ing. Petr Kadlec probral se žáky několik oblastí internetu: počítačové hry - čím nám škodí a co je jejich přínosem, pornografie, chat - problematika slušného chování a bezpečnosti, fotografování a natáčení videí včetně jejich publikování, bezpečnost našich hesel a osobní údaje, lež jako velké téma internetu, schůzka s lidmi a důvěryhodnost, WEB kamera - na co si dát pozor, práva a mnohá další.