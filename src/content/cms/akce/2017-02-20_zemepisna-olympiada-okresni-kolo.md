---
title: Zeměpisná olympiáda - okresní kolo
date: '2017-02-20T23:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Zeměpisná olympiáda - okresní kolo

V úterý 21. 2. 2017 pořádala naše škola okresní kolo zeměpisné olympiády. Přijelo celkem 58 žáků základních škol a 8 studentů škol středních. Za těmito reprezentanty jednotlivých škol skončilo ve školních kolech téměř 500 jejich spolužáků – ve školních kolech zeměpisné olympiády se účastnilo celkem 560 dětí. Okresního kola se zúčastnilo 17 základních škol a 6 gymnázií. V kategorii A (6. tř.) zvítězil Prokop Bernard z gymnázia Žamberk, skvělé druhé místo a postup do krajského kola soutěže získal Tobiáš Vacek. Čtrnácté místo z devatenácti soutěžících obsadila Lucka Pirklová. V kategorii B (7. tř.) zvítězila Zuzana Skalická z gymnázia ve Vysokém Mýtě. V nejvíce obsazené kategorii C (8. + 9. tř.) zvítězil Lukáš Valenta ze základní školy v Červené Vodě, naši školu zastupoval Filip Kulhavý. Kategorii středních škol vyhrál Michael Srb z gymnázia Ústí nad Orlicí.