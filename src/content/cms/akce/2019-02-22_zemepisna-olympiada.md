---
title: Zeměpisná olympiáda
date: '2019-02-22T10:55:45.000Z'
author: Mgr.Petr Kulhavý
section: Škola
images: []
tags:
- akce
---

# Zeměpisná olympiáda

V úterý 20. 2. 2019 pořádala naše škola okresní kolo zeměpisné olympiády. Přijelo celkem 49 žáků základních škol a 5 studentů škol středních. Za těmito reprezentanty jednotlivých škol skončilo ve školních kolech téměř 600 jejich spolužáků – ve školních kolech zeměpisné olympiády se účastnilo celkem 575 dětí. Okresního kola se zúčastnilo 17 základních škol a 5 gymnázií. V kategorii A (6. tř.) zvítězil Jáchym Kliment z gymnázia Vysoké Mýto, naši školu reprezentoval vítěz školního kola David Šimek. V kategorii B (7. tř.) zvítězil Jakub Pirkl z gymnázia Vysoké Mýto. V nejvíce obsazené kategorii C (8. + 9. tř.), kde soutěžilo 25 žáků, zvítězil Prokop Bernard z gymnázia Žamberk. Tobiáš Vacek a Jakub Aubus obsadili místa na začátku druhé poloviny startovního pole. Kategorii středních škol vyhrál Martin Bureš z gymnázia Lanškroun.