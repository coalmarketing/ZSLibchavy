---
title: XV. ročník Vánoční laťky
date: '2018-01-02T20:59:59.000Z'
author: PaedDr.Hana Šťovíčková
section: Škola
images: []
tags:
- akce
---

# XV. ročník Vánoční laťky

Překonat letošní laťku přišlo 15 výškařů. Co do kvantity byl tento ročník slabší, ale nahradila to kvalita sportovních výkonů. V kategorii ml. D zazářila Lucka, která flopem překonala 125 cm a málem se jí podařilo pokořit rekord této kategorie - 129 cm. Díky Robinovi a Karolíně jsme viděli zástupce dvou dalších kategorií. Oba předvedli parádně zvládnutou techniku flopu. Nejvíce závodníků bylo v kat. st. hochů. Devět výškařů předvedlo nádherný souboj. O třetím místě rozhodl až počet neplatných pokusů, neboť 140 cm překonali dva žáci. Michal Malínský měl 4 neplatné pokusy a David jen jeden. A to rozhodlo o neoblíbené bramborové medaili pro Míšu. Dále pokračovali jenom dva závodníci. Do výšky 150 cm byl Šimonovi jediným soupeřem Patrik, pak už jenom laťka. Šimon dokázal nejenom pokořit dosavadní rekord laťky 160 cm, přidat ještě 2 cm navíc a to vždy na první pokusy! Má prostě výbušný odraz, to nám předvedl i na atletickém čtyřboji. Blahopřejeme ke krásným 162 cm!