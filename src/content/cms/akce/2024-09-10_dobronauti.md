---
title: Dobronauti
date: '2024-09-10T14:13:57.000Z'
author: Mgr. Lenka Ludvíčková
section: Škola
images: []
tags:
- akce
---

# Dobronauti

V rámci primární prevence absolvovali páťáci svůj první preventivní program v tomto školním roce. V úterý 10.9. mezi páťáky zavítala paní Silvie Kovářová, která dětem představila projekt Dobronauti - Zpátky v čase. Ten bude žáky provázet v průběhu celého školního roku. Žáci se v průběhu 1. - 3. vyučovací hodiny proměnili v agenty, kteří ve skupinkách řešili nepříjemnou událost a snažili se na ni podívat z různých úhlů pohledu - z pozice " NANDAVAČE" ( ten, kdo to někomu nandá), " SCHYTÁVAČE" ( ten, kdo to schytal) a také z pozice " VŠÍMALA" ( ten, kdo přihlíží a může situaci ovlivnit). Žáci společně sbírali body za dobré rady, ale také " mínusové" body za nedobré rady, které vždy společně rozebírali s Agentkou 008 - Silvií. Dnešní 1. mise byla pro páťáky úspěšná. Jak se jim bude dařit v dalších devíti misích, uvidíme v průběhu celého školního roku.