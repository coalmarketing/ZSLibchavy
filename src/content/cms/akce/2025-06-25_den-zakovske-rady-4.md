---
title: DEN ŽÁKOVSKÉ RADY
date: '2025-06-25T14:23:04.000Z'
author: Marta Kacálková
section: Škola
images: []
tags:
- akce
---

# DEN ŽÁKOVSKÉ RADY

Ve středu 25. června se naše škola proměnila v místo plné sportu, tvořivosti a spolupráce. Žákovský parlament si pro své spolužáky 2. stupně připravil speciální akci s názvem „DEN ŽÁKOVSKÉ RADY“, která nabídla žákům jedinečnou možnost strávit den podle svých vlastních představ a zájmů. Tato akce si klade za cíl nejen zpestřit konec školního roku, ale také podpořit týmového ducha, kreativitu žáků a zdravý životní styl. Každý žák si sám zvolil dvě aktivity podle svého přání, které chtěl v průběhu dopoledne absolvovat. Byly připraveny sportovně i zábavně zaměřené činnosti. Po celou dobu panovala dobrá nálada, počasí nám přálo a bylo patrné, že si všichni tento den, strávený mimo školní lavice, užívají. Velké poděkování patří všem pedagogům, kteří se organizačně podíleli na této akci.