---
title: Vánoční vzpomínání
date: '2018-01-12T16:25:37.000Z'
author: Mgr. Lenka Ludvíčková
section: Škola
images: []
tags:
- akce
---

# Vánoční vzpomínání

Ve čtvrtek 11.1. se v sále Základní umělecké školy v Ústí nad Orlicí uskutečnil koncert pod názvem „ Vánoční vzpomínání“, na kterém vystoupil Sbor libchavských učitelů SIMMPLEE a jejich děti. Během večera zazněly nejen vánoční písně, ale k vidění bylo také vystoupení na klavír, kytaru, bicí soupravu a pěvecké vystoupení v podání dětí. Večer moderoval pan učitel Petr Kulhavý a na klávesy doprovázela paní učitelka Martina Javůrková. Velký dík patří všem vystupujícím učitelům, našemu moderátorovi a především všem dětem, které předvedly hezké výkony a bravurně se vypořádaly s trémou, která k vystupování před publikem patří.