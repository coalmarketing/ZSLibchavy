---
title: Vycházka do Údolí sejfů
date: '2014-04-02T22:00:00.000Z'
author: ZŠ &amp; MŠ Libchavy
section: MŠ Kamarád
images: []
tags:
- akce
---

# Vycházka do Údolí sejfů

Ve čtvrtek jsme si počkali na pěkné počasí a se staršími dětmi se vydali na dlouhý pěší výlet. Na mapě jsme zjistili správný směr do údolí bledulek a posilněni svačinkou zamířili k lesu. Cestou jsme hledali jarní kytičky, pozorovali včelky a jiný hmyz. I když byly bledulky z velké části už odkvetlé a jejich bílé hlavičky vykukovaly jen pomálu, prožitek z pobytu v přírodě byl dokonalý. Děti se seznámily se zvířaty z informační tabule, stavěly pro ně v lese domečky a skrýše, sbíraly šišky, házely na cíl, běhaly z kopce a do kopce, zjistily co je údolí a jak roste les. Za rok se těšíme zase!