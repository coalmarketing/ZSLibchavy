---
title: Distanční výuka ve třetí třídě 23. 10.
date: '2020-10-23T22:22:39.000Z'
author: Mgr.Eva Adamcová
section: Škola
images: []
tags:
- akce
---

# Distanční výuka ve třetí třídě 23. 10.

Žáci třetí třídy mají za sebou další týden pečlivé a zodpovědné práce v rámci distanční výuky. A stihli toho opravdu mnoho! Kromě procvičování učiva matematiky a českého jazyka v pracovních sešitech a pracovních listech si vyzkoušeli procvičování učiva pomocí internetových aplikací a kvízů, získávali nové informace z didaktických videí a porovnávali délku úseček pomocí provázku či proužku papíru. V průběhu týdne nechyběl ani čas na čtení a ilustraci knihy a prostor se našel i pro aktivitu v rámci činnostní matematiky. Někteří odvážlivci využili i možnost vyzkoušet si natočit krátkou reportáž! Čtyřikrát v týdnu proběhla společná online hodina, kde jsme se věnovali výuce matematiky, českého jazyka a angličtiny. V poslední online hodině jsme si společně zhodnotili průběh dosavadní distanční výuky.