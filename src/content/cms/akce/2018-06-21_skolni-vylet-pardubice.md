---
title: Školní výlet Pardubice
date: '2018-06-21T07:46:20.000Z'
author: Mgr. Lenka Ludvíčková
section: Škola
images: []
tags:
- akce
---

# Školní výlet Pardubice

13.června odjeli žáčci 1.třídy, 2.A a 2.B třídy na školní výlet do Pardubic. První zastávkou bylo Východočeské muzeum, kde se prvňáci dozvěděli zajímavé informace o včelařství a druháčci plnili úkoly zaměřené na přírodu a jednotlivá přírodní společenstva. Poté jsme se přesunuli k Labi, kde děti čekala plavba s řemesly na Lodi Arnošt z Pardubic. V průběhu plavby si každý vyrobil pamětní minci, šperk, obdržel plavební diplom, a kdo chtěl, tak se mohl vyfotit v pirátském kostýmu. Pro všechny bylo zajímavé proplouvání plavební komorou. Celý den zakončilo dovádění na krásném dětském hřišti v Tyršových sadech, kde se ze sebe děti vydaly zbytek sil :-) . I přes ne příliš hezké počasí se celý den vydařil. Vše umocnilo také cestování vlakem, které není pro všechny děti obvyklé. Bylo to fajn!