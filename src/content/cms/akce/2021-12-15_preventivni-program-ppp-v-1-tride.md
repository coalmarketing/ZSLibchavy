---
title: Preventivní program PPP v 1. třídě
date: '2021-12-15T12:40:23.000Z'
author: Mgr.Eva Adamcová
section: Škola
images: []
tags:
- akce
---

# Preventivní program PPP v 1. třídě

Ve středu 15. 12. proběhl v 1. třídě preventivní program PPP s výstižným názvem "Začátek". Pracovnice PPP Ústí nad Orlicí připravily pro všechny prvňáčky pestrý a zábavný program, díky kterému děti zjistily, jak je důležité si navzájem ve třídě pomáhat. Prostřednictvím her si prvňáčci upevňovali potřebná skupinová pravidla, učili se navzájem respektovat a naslouchat si. Nedílnou součástí dopoledního programu byla také skupinová spolupráce. Celé dopoledne panovala v 1. třídě příjemná atmosféra a program jsme si všichni báječně užili.