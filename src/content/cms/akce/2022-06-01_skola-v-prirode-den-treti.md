---
title: Škola v přírodě - den třetí
date: '2022-06-01T23:25:43.000Z'
author: Mgr.Eva Krummer
section: Škola
images: []
tags:
- akce
---

# Škola v přírodě - den třetí

Máme za sebou třetí den školy v přírodě. Po ranní rozcvičce, třeba i v pyžamu, bodování pokojů a snídani, jsme se vydali na dnešní velkou výzvu, kterou byl celodenní turistický okruh po okolí Orlických hor. Počasí nám naštěstí přálo a my jsme tak mohli vidět mnoho krás, které tato oblast nabízí. V průběhu cesty opět nechyběly různé úkoly a indiánské bojovky, se kterými si děti poradily jako vždy na jedničku. Stihli jsme se zastavit i na zmrzlině a koupit pár laskomin. Kilometry v dobré náladě rychle ubíhaly a děti zvládly tuto 17 km cestu skvěle. Po návratu je za to čekal ukrytý poklad. Po večeři následovalo tvoření indiánských triček. Dětský den nám utekl jako voda, všichni jsme ulehali do postelí unavení, ale plní zážitků, howgh!