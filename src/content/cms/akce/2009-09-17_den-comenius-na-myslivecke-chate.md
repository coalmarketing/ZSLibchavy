---
title: Den Comenius na Myslivecké chatě
post_id: '5039'
date: '2009-09-17T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

V pátek spojili své síly šesťáci a osmáci a obtěžkáni nákladem brambor, banánů a těsta vyrazili na Mysliveckou chatu. Zatímco paní učitelky chystaly pochoutky jako banány v čokoládě či plněné brambory v alobalu, děti se vydaly do lesa sbírat dříví. Vrátily se nejen s náručemi dřeva, ale také s batohy plnými hub. Ihned jsme zaimprovizovali a rozhodli se zkusit vlastní specialitu "houby s cibulí v alobalu pečené v popelu". Zatímco se nám na ohni pekly všechny možné pochoutky, rozhodli jsme se vyzkoušet tradiční irské, maďarské, belgické, dánské, ale i české hry. Děti si tak zahrály keltskou kopanou, hru Dva muži a vdova, ale také českou Rybičky, lovte se i její belgickou obdobu Čínská zeď. Poté už byl ten správný čas na slibně vonící svačinu. Jako předkrm jsme zvolili Twistbread, chleba opékaný na klacku na ohni, jako hlavní chod jsme servírovali již zmiňované banány, brambory, houby, ale také typicky české špekáčky nebo nakládané hermelíny.