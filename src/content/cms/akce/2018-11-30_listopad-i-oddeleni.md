---
title: Listopad I. oddělení
date: '2018-11-30T07:07:15.000Z'
author: lic. Pavlína Vítková,Dis.
section: Družina
images: []
tags:
- akce
---

# Listopad I. oddělení

V měsíci listopadu jsme se s dětmi bavili o českých jménech Eva a Petr a o příjmení Novotný/Novotná. Dozvěděli jsme se o českých tramvajích a o zámku Fryštát. V české abecedě jsme si povídali o písmenku H. Také jsme se dočetli, jaký je náš největší savec a nejpilnější podzemní savec. V česko - slovenském slovníku jsme se naučili pár slovíček např. papuče (bačkory), vreckovka (kapesník),...A Bohemia expresem jsme ,,navštívili" kraj Vysočina, o kterém jsme se dozvěděli spoustu zajímavých informací. V hudební činnosti jsme se seznámili s hudebním nástrojem saxofon , ve výtvarné činnosti jsme si povídali o českém ilustrátorovi Karlu Fryntovi. Také jsme pokračovali při pohybových hrách v míčovně a zahráli si pár míčových her. S dětmi jsme si představili ,,za pár kaček" kouzelný telefon. Zahráli jsme si s kartičkami - co se změnilo, ukázali si omalovánky s nápovědou apod. Tak jako loni jsme se připojili k mateřinkám a zúčastnili jsme se lampionového průvodu - Martinova poselství. Akce se opět vydařila a my děkujeme za účast. S dětmi jsme chodili na procházky, za faru, na školní hřiště, do tělocvičny a navštívili jsme nové hřiště za obecním úřadem. Malovali jsme, vytvářeli, vyráběli na jarmark a začali nacvičovat na vánoční besídku pro rodiče. Vydali jsme také podzimní číslo Družiňáčku. Listopad byl zkrátka plný aktivit všeho druhu:-).