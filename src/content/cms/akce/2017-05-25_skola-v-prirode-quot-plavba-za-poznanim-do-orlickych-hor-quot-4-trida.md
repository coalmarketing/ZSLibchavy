---
title: Škola v přírodě &quot;Plavba za poznáním do Orlických hor&quot; (4. třída)
date: '2017-05-25T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Škola v přírodě &quot;Plavba za poznáním do Orlických hor&quot; (4. třída)

V pátek ukončili žáci 4. třídy ŠVP s názvem "Plavba za poznáním do Orlických hor." Ani páteční počasí nás nezradilo a od rána svítilo sluníčko. Ještě před snídaní jsme si zabalili své věci a uklidili pokoje. Poté jsme si nafasovali svačinu a obědový balíček a vyrazili do centra Deštného v Orlických horách. Ve srubu Karolína jsme měli zamluvené 3 bowlingové dráhy. Děti si příjemně zpestřily poslední dopoledne školy v přírodě a poté jsme se již vydali zpět k našemu penzionu. Tam už na nás čekal autobus, který nás dovezl zpátky ke škole. Pevně věřím, že se všem čtvrťákům škola v přírodě líbila, a že na ní budeme všichni dlouho vzpomínat!