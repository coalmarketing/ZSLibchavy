---
title: Čarodějnická škola kouzel v 1. třídě
date: '2022-04-29T16:27:17.000Z'
author: Mgr.Eva Adamcová
section: Škola
images: []
tags:
- akce
---

# Čarodějnická škola kouzel v 1. třídě

V pátek 29. 4. se první třída proměnila na čarodějnickou školu kouzel. Nejprve si prvňáčci "vykouzlili" krásné čarodějnice. Některé byly opravdu strašidelné, jiné milé a usměvavé. Poté se naše čarodějnická třída přesunula na školní zahradu, kde začalo to pravé kouzlení. Děti byly svědky toho, jak se naučily hrozinky "tančit", pomohly vykouzlit pravý hadí sliz a dověděly se, jak uvařit pravý čarodějnický lektvar z přírodnin. Zjistily, jak funguje efekt lávové lampy a na závěr uviděly, jak "roste" had z popela. Naši malí čarodějové a čarodějky si zajímavý a kouzelný dopolední program opravdu užili a velké poděkování za to patří hlavní čarodějnici Verče a její pomocnici Kamče :-)