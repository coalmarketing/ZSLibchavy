---
title: Distanční výuka ve třetí třídě 12. 2.
date: '2021-02-12T22:42:10.000Z'
author: Mgr.Eva Adamcová
section: Škola
images: []
tags:
- akce
---

# Distanční výuka ve třetí třídě 12. 2.

Třeťáčci mají úspěšně za sebou další týden distanční výuky, během kterého se věnovali především seznamování s vyjmenovanými slovy po P a procvičování oboru malé násobilky. V náplni učiva tohoto týdne však nechyběl ani přepis textu, procvičování matematického učiva prostřednictvím pracovního listu, tradiční čtení textu a opakování probrané látky formou online cvičení. V rámci slohového učiva si žáci třetí třídy vyzkoušeli také krátký popis osoby a v prvouce se věnovali budoucnosti lidstva. Všem třeťáčkům i jejich rodičům moc děkuji za skvělou spolupráci a zodpovědný přístup k plnění zadaných aktivit a přeji klidný a pohodový týden jarních prázdnin :-)