---
title: '"Cesta do pravěku" v 1. třídě'
date: '2022-02-18T12:48:39.000Z'
author: Mgr.Eva Adamcová
section: Škola
images: []
tags:
- akce
---

# "Cesta do pravěku" v 1. třídě

V pátek 18. 2. si prvňáčci zpestřili výuku projektovým dnem s názvem "Cesta do pravěku." Pan Milan Skalický připravil pro děti velmi pestrý a zajímavý program, ve kterém děti seznámil s vývojem života na naší planetě. Prvňáčci měli možnost prohlédnout si velké množství zkamenělin, úlomků kostí, zubů, drápů a jednoduchých prvních lidských nástrojů. Celé dvě vyučovací hodiny pan Skalický poutavě vyprávěl, jak se vyvíjel život na Zemi od nejjednodušších živočichů až po vývoj člověka. V průběhu programu si žáci 1. třídy vyrobili ze sádry trilobity, které si dle své fantazie ještě dokreslili. Panu Skalickému moc děkujeme za zajímavé povídání, ze kterého si děti odnesly mnoho nových informací.