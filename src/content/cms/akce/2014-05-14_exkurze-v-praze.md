---
title: Exkurze v Praze
post_id: '5711'
date: '2014-05-14T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

Dne 15. 5. absolvovali žáci pátého ročníku dlouho plánovanou exkurzi do Prahy. Byla nám schválená žádost o mimořádnou prohlídku 24. základny dopravního letectva v Praze- Kbely, a tak jsme měli jedinečnou možnost si zblízka prohlédnout vládní letadlo Jak-40 a sednout si na sedadlo, na kterém sedával také V. Havel. Dozvěděli jsme se informace o záchranářských helikoptérách a o jejich vybavení. Dětem se nejvíce líbila poslední zastávka při prohlídce letiště u hasičského sboru, kde si mohly zkusit role hasičů a stříkat vodu z hadice i z vodního děla. Děkujeme za přátelský a přívětivý výklad všem technikům, kteří se nás ochotně ujali na každém našem zastavení při prohlídce letiště a kteří trpělivě odpovídali na naše zvídavé otázky. Každému z nich jsme poděkovali alespoň symbolickým potleskem. Po letišti následovala krátká svačinka v leteckém muzeu, kde jsme absolvovali prohlídku zrekonstruovaných starobylých letadel a prohlédli jsme si modul, ve kterém přistál náš jediný československý kosmonaut V. Remek. Po přesunu do Planetária jsme shlédli 3D film Sluneční soustava. Tam jsme si také vyzkoušeli na trenažerech jízdu v kosmickém vozítku nebo jsme zjistili, jaká by byla naše hmotnost na různých planetách. Pak již byl čas na návrat. Domů jsme přijeli sice unavení, zato plni nových dojmů a zážitků. R. Kulhavá