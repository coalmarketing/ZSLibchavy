---
title: Vánoční laťka
post_id: '5079'
date: '2009-12-16T23:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

Pro naši školu je již tradicí, že se naši žáci zúčastní v předvánoční čas nejen bruslení, ale i školní soutěže ve skoku vysokém. Letos jsme absolvovali **VII. ročník Vánoční** **laťky **a byl opět velmi úspěšný. I když jsme si s p.uč.Kulhavým mysleli, že rekord Jirky Knapovského 155cm nikdo nepřekoná, opak byl pravdou. Začnu však postupně od _mladší _kategorie _dívek_, kde spolu soutěžila dvě děvčata - **Simona Leschingerová a Marie Hájková**, která překonala loňský rekord o 3 cm a výkonem **118cm **zvítězila. V _kat.ml.H_ skákalo 8 závodníků a vítězem se stal **Dominik Marcinko, **který byl lepší na počet pokusů před Dominikem Beranem, výkonem **124 cm.** V _kat.st.D_ kvůli nemoci chyběla Jana Rejentová, jenž je držitelkou škol.rekordu - 131cm. V této kategorii podala vynikající sportovní výkon **130cm Alena Podsedníková.**. Na závěr _v kat.st.H_ bojovali z osmi žáků už jen dva závodníci - **Michal Fryč a Darek Prášil**. Bylo to až neuvěřitelné, jak se dokázali vyhecovat a **Darkovi Prášilovi** se podařilo pokořit Jirkův výkon o celé dva centimetry. Skokem vysokým **156 cm![](/fckeditor/editor/images/smiley/msn/14.gif)** zvítězil a zaslouženě získal obdiv všech přítomných.