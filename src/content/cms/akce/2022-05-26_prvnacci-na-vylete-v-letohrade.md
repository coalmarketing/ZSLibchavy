---
title: Prvňáčci na výletě v Letohradě
date: '2022-05-26T18:17:44.000Z'
author: Mgr.Eva Adamcová
section: Škola
images: []
tags:
- akce
---

# Prvňáčci na výletě v Letohradě

Ve čtvrtek 26. 5. se prvňáčci vydali na třídní výlet do Skipi Funparku v Letohradě. Počasí nám přálo, tak jsme ráno od školy vyšli pěšky k vlakové zastávce v Dolních Libchavách. Hned po příjezdu do Letohradu jsme se pustili do dovádění v místním zábavném parku. Zajezdili jsme si na motokárách, zaskákali na trampolínách, vyzkoušeli dětskou lezeckou stěnu a prolezli všechna zákoutí. Abychom si v průběhu dopoledne také trošku odpočali, užili jsme si svačinu formou pikniku na místní zahradě. A protože se na nás sluníčko nakonec přeci jen z mlhy usmálo, užili jsme si i venkovní atrakce. Po tříhodinovém dovádění jsme se s chutí naobědvali a před zpáteční cestou jsme se ještě stavili na sladkou tečku - zmrzlinu. Výlet se nám opravdu vydařil a jsme rádi, že jsme ho absolvovali v plném počtu žáků. Moc děkujeme Markovi Adamcovi za pomoc a podporu :-)