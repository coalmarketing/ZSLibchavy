---
title: Příměstský tábor "Týden plný zábavy" - pátek 12. 7.
date: '2024-07-12T17:03:49.000Z'
author: Mgr.Eva Adamcová
section: Škola
images: []
tags:
- akce
---

# Příměstský tábor "Týden plný zábavy" - pátek 12. 7.

Poslední den červencového příměstského tábora "Týden plný zábavy" by se dal vyjádřit slovy "Hrajeme si". Dopoledne jsme vyrazili na krátkou vycházku "k dubu", kterou jsme si zpestřili týmovou hrou. Součástí dopoledního programu byly i pohybové hry a stavění lesních domečků. Poprvé v celém týdnu nás zpět ke škole vyhnala letní bouřka, ale ani ta nám nepokazila dobrou náladu. Po výborném obědě jsme se pustili do různorodých deskových, postřehových a motorických her. Nechybělo ani malování. Na závěr nám paní kuchařky dopřály skvělý zmrzlinový pohár. Moc jim děkujeme za celotýdenní péči o naše bříška. Celý týden nám, díky pestrému programu, rychle utekl. Děkujeme dětem za milou společnost, pevně věříme, že si tábor užily stejně příjemně jako my dvě :-)