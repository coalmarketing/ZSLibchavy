---
title: Výlet 1. třídy do Potštejna
date: '2019-05-23T20:11:47.000Z'
author: Mgr.Eva Adamcová
section: Škola
images: []
tags:
- akce
---

# Výlet 1. třídy do Potštejna

Ve čtvrtek 23. 5. se uskutečnil školní výlet žáků 1. třídy. Navštívili jsme zámek v Potštejně, kde děti zhlédly pohádkovou prohlídku. Po krásných prostorách zámku je provázela komorná Dorka, ale také samotná paní hraběnka. Společnost jim dělal také zámecký kašpárek a pan hrabě. V zámecké zahradě děti společně plnily úkoly a hledaly ztracený poklad. V neposlední řadě si také prohlédly zámecká zvířátka - králíky a morčata. Ze zámku jsme se přesunuli do penzionu Trnka, kde jsme si v místní kavárně a cukrárně trošku zamlsali. Poslední část výletu jsme strávili na potštejnském dětském hřišti. I přes nepříliš příznivé počasí jsme si výlet užili a přivezli jsme si spoustu krásných zážitků.