---
title: Škola v přírodě - den druhý
date: '2022-06-01T00:27:59.000Z'
author: Mgr.Eva Krummer
section: Škola
images: []
tags:
- akce
---

# Škola v přírodě - den druhý

Dnes jsme se probudili do krásného a slunečného dne. Po rozcvičce a vydatné snídani jsme se pustili do dopolední plánované výuky. Po poledním klidu jsme se vydali do nedalekého lanového parku a vyzkoušeli si nachystané překážky a nástrahy. Všichni prokázali odvahu a šikovnost v „juniorském/dětském“ okruhu. Po návratu jsme si chvilku odpočinuli a poté plnili další indiánské bojovky. Nechybělo ani sportování jako např. fotbal, vybíjená a hra na jelena. Po večeři jsme zapsali naše zážitky do deníků a vyzkoušeli si vnitřní stolní tenis. Už se těšíme, co nám přinese zítřek, howgh!