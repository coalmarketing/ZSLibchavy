---
title: Výstupy druháčků z domácího i školního učení 26. 5.
date: '2020-05-26T18:57:43.000Z'
author: Mgr.Eva Adamcová
section: Škola
images: []
tags:
- akce
---

# Výstupy druháčků z domácího i školního učení 26. 5.

V tomto týdnu se 7 druháčků navrátilo do školních lavic a 13 jich zůstalo v domácí výuce. Žáci druhé třídy pokračují v pečlivé práci doma i ve třídě:-) V pondělí zahájili výuku matematiky hrou na obchod, kde si procvičili a upevnili sčítání v oboru do sta bez přechodu i s přechodem desítky. V průběhu úterní online hodiny jsme si hravou formou vyvodili násobky 1. Pokračujeme ve zkvalitňování písemného projevu a fixaci probraných pravopisných jevů. Ani tento týden nechybí pro zpestření interaktivní Šmoulí kvíz na aplikaci Wizer.me, který pomůže dětem souhrnně procvičit učivo českého jazyka, matematiky i prvouky.