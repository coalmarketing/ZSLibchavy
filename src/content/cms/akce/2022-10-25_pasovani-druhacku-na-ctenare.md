---
title: Pasování druháčků na čtenáře
date: '2022-10-25T14:03:38.000Z'
author: Mgr.Eva Adamcová
section: Škola
images: []
tags:
- akce
---

# Pasování druháčků na čtenáře

V úterý 25. 10. navštívili žáci druhé třídy místní obecní knihovnu, kde pro ně paní knihovnice Pája Vítková připravila slavnostní program k příležitosti "pasování na čtenáře." Druháčky přivítala společně s paní starostkou Janou Hodovalovou. Děti nejprve prokázaly splněním několika úkolů svou čtenářskou a jazykovou zdatnost, a poté složily slavnostní čtenářský slib. Následovalo samotné pasování na čtenáře a předávání pamětních listů. Děkujeme paní knihovnici za pestrý a nápaditý program, ze kterého si druháčci odnášejí nejen dárečky, ale především příjemné zážitky :-)