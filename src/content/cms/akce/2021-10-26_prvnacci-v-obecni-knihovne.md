---
title: Prvňáčci v obecní knihovně
date: '2021-10-26T17:52:28.000Z'
author: Mgr.Eva Adamcová
section: Škola
images: []
tags:
- akce
---

# Prvňáčci v obecní knihovně

Poslední den před podzimními prázdninami, úterý 26. 10., si žáci 1. třídy zpestřili návštěvou obecní knihovny v Libchavách. Paní knihovnice, Pája Vítková, připravila pro děti pestrý a zajímavý program věnovaný pohádkám. Nejprve děti přivítala společně s paní starostkou obce Janou Hodovalovou a seznámila je s důležitými historickými údaji obce Libchavy. Poté plnily děti pohádkové úkoly a hádaly hádanky. Nakonec se prvňáčci dozvěděli organizační informace o vedení knihovny a prohlédli si knihy dle vlastního výběru a zájmu.