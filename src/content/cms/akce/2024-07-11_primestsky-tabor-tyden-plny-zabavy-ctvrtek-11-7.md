---
title: Příměstský tábor "Týden plný zábavy" - čtvrtek 11. 7.
date: '2024-07-11T17:46:44.000Z'
author: Mgr.Eva Adamcová
section: Škola
images: []
tags:
- akce
---

# Příměstský tábor "Týden plný zábavy" - čtvrtek 11. 7.

Motto čtvrtého dne příměstského tábora "Týden plný zábavy" zní "Poznáváme". Dnešní ráno jsme zahájili narozeninovým přáním (Máro, vše nejlepší :-), a pak jsme vyrazili na prohlídku hasičské zbrojnice v Dolních Libchavách. Tam nás přivítal velitel JSDH Marián Čeman, který nám ukázal nejen prostory hasičárny, ale také bohaté vybavení hasičského vozu. Moc děkujeme za zajímavé dopoledne a mnoho nových informací, které si odnášíme. Po obědě jsme přivítali pana Lišku z ČČK Ústí nad Orlicí, který nás seznámil s jednoduchými základy první pomoci pro děti. I jemu patří poděkování za důležité informace, které mohou zachránit lidský život. Část odpoledne jsme poté věnovali výrobě táborové medaile a malování na kamínky. Dnešní třešničkou na dortu byla závěrečná hasičská týmová hra - stříkání na cíl pomocí džberové stříkačky.