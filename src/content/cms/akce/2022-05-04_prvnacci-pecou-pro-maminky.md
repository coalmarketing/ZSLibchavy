---
title: Prvňáčci pečou pro maminky
date: '2022-05-04T13:45:40.000Z'
author: Mgr.Eva Adamcová
section: Škola
images: []
tags:
- akce
---

# Prvňáčci pečou pro maminky

Ve středu 4. 5. se pustili prvňáčci s velkou vervou do pečení pro maminky. Jen s malou dopomocí paní učitelky Evy a paní učitelky Kamči navážili všechny potřebné suroviny a připravili těsto na tvarohovou buchtu a muffinky. Ochotné paní kuchařky nám vše zkušeně upekly v troubě ve školní jídelně. Další příjemnou částí našeho tandemového tvoření s paní učitelkou Verčou byla příprava přáníček pro maminky ke Dni matek. Věříme, že všechny přípravy na zítřejší odpoledne pro maminky máme hotové a těšíme se na společně strávený čas ve škole.