---
title: Týden plný zábavy - čtvrtek 10. 7.
date: '2025-07-10T17:44:31.000Z'
author: Mgr.Eva Adamcová
section: Škola
images: []
tags:
- akce
---

# Týden plný zábavy - čtvrtek 10. 7.

V dopoledním bloku čtvrtého dne příměstského tábora jsme se vydali za místním myslivcem Liborem Mikuleckým, který nám připravil zajímavý a interaktivní program o přírodě a myslivosti. Prohlédli jsme si různé druhy paroží, několik vycpaných zvířat, vyzkoušeli si vábničky a pozorovali přírodu pomocí dalekohledu. Na závěr programu jsme zúročili naše vědomosti o přírodě v rámci několika skupinových úkolů a mohli pozorovat srnku Lízinku při krmení. O náplň odpoledního programu se nám postarali profesionální hasiči HZS Pardubického kraje ze stanice Ústí nad Orlicí. Ukázali nám vybavení hasičských vozů, vyzkoušeli jsme si transport raněného člověka a prohlédli si Libchavy z výšky díky hasičské plošině. Pomyslnou "třešničkou na dortu" byla závěrečná pěnová párty. Moc děkujeme Liborovi Mikuleckému za pestrou dopolední část programu. Poděkování patří také Luďovi Kurakovi a jeho partě hasičů za realizaci adrenalinové odpolední části táborového programu.