---
title: Den Země 1. stupně
post_id: '6282'
date: '2017-04-27T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

V pátek 28.4. oslavili žáci 1. stupně Den Země. Díky počasí, které nás tento rok opravdu vypeklo, přišla na řadu „ mokrá varianta“ a celý program se odehrával v tělocvičně školy. Žáci byli namíchání do skupin skrz jednotlivé ročníky, kdy každá skupina prošla pěti stanovišti. Na jednotlivých stanovištích na děti čekaly úkoly zaměřené na přírodu a ekologii, např. poznávání rostlin, živočichů, přiřazování popisů zvířat k jednotlivým obrázkům, třídění odpadu,puzzle, atd. Pokud děti úkol na stanovišti splnily, obdržely písmenko. Z těch poté sestavily slovo, které zkontrolovala sama „Matka příroda“ na úplném závěru jejich putování. Všechny skupiny moc pěkně spolupracovaly, zadané úkoly plnily s nadšením a elánem, a proto je v cíli čekala malá ovocná odměna.