---
title: Týden plný zábavy - středa 9. 7.
date: '2025-07-09T18:05:12.000Z'
author: Mgr.Eva Adamcová
section: Škola
images: []
tags:
- akce
---

# Týden plný zábavy - středa 9. 7.

Třetí den příměstského tábora jsme věnovali poznávání okolí Libchav. Hned ráno jsme se vydali po trase naučné stezky a cestou plnili rozmanité úkoly - střežili si "životy" v podobě kolíčků, zpívali, hráli na přírodniny a nechyběla ani oblíbená hra z loňského tábora s názvem "výsadek". Po příchodu na mysliveckou chatu jsme se pořádně nadlábli a pustili se do hraní nejen míčových her a stavění lesních domečků. V dobré náladě čas rychle plynul, a tak jsme si vyšlápli na zpáteční cestu - lesem, nelesem, polem, nepolem, přes hory, doly a vodní toky až ke škole. Velké poděkování patří panu Benešovi z místního mysliveckého spolku za poskytnutí prostoru myslivecké chaty.