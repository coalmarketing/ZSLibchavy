---
title: Časopis Čipsík - 5. třída
date: '2017-03-26T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Časopis Čipsík - 5. třída

Žáci páté třídy si během března vyzkoušeli, jak probíhá tvorba časopisu. Sami si odhlasovali název Čipsík, poté se rozdělili do skupinek a každá si sama vybrala, jakou rubrikou se bude zabývat. Po několika hodinách usilovné práce vznikly zajímavé příspěvky z oblasti poezie, knižních recenzí, recenzí na hry a seriály, někteří vytvořili vlastní křížovky, komiks, horoskop, jiní se věnovali říši zvířat, nebo vyzpovídali své spolužáky a sepsali anketu. V závěrečné hodině žáci prezentovali svá díla a hlasovali pro nejpovedenější příspěvek. Na prvním místě skončila Keška od Terezky Oláhové a Anety Krýzlové, na druhém místě shodně skončily Básničky od Nikolky Bednářové a Anety Krýzlové a Simpsonovi od Terezky Oláhové a Sáry Vídenské. Celý časopis je k nahlédnutí v páté třídě.