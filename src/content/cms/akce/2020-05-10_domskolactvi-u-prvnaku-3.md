---
title: Domškoláctví u prvňáků
date: '2020-05-10T15:14:10.000Z'
author: Mgr. Lenka Ludvíčková
section: Škola
images: []
tags:
- akce
---

# Domškoláctví u prvňáků

Všem prvňáčkům posílám velkou pochvalu za zodpovědné plnění všech úkolů a aktivit v rámci distanční výuky. Prvňáčci jsou dle slov svých a slov rodičů stále samostatnější, zadanou práci si dokáží lépe hlídat a zorganizovat. Vedle úkolů ze Slabikáře, Písanky , pracovních sešitů, pracovních listů a zajímavých webových stránek s online aktivitami, jsme se několikrát spojili přes ZOOM. Zde proběhla mimo jiné výuka matematiky - zavedení sčítání s přechodem 10, ale také jsme si vyzkoušeli čtení ve skupinkách po 4 , které se velmi osvědčilo a budeme v něm i nadále pokračovat. Velmi hezké bylo číst milé dopisy od dětí. Některé dopisy přicházely formou emailu, jiné zase napsané v sešitě. Děti si také připomněly dnešní svátek maminek, kde moc hezky vystihly, jaké jejich maminky jsou :). Ukázky přikládám ve fotogalerii.