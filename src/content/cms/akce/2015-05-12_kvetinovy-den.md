---
title: Květinový den
post_id: '5880'
date: '2015-05-12T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

Ve středu 13. 5. probíhala v Libchavách, a stejně tak i v celém Česku, veřejná sbírka organizace Liga proti rakovině s názvem Květinový den. V rámci českého dne proti rakovině se již tradičně prodávala kvítka měsíčku lékařského, přičemž výtěžek sbírky je věnován na boj s touto zákeřnou chorobou. Všichni, kdo si kytičku koupili, zároveň obdrželi informační leták, upozorňující na možnosti aktivní prevence rakoviny. Podle odborných statistik zvyšuje včasné odhalení nemoci šanci na její vyléčení o 60%! **Již sedmý rok prodávali kytičky žáci z 9. třídy naší školy. Podařilo se jim prodat všech 400 kytiček, za které utržili 8 990,- Kč.** Každoroční výtěžek sbírky se pohybuje mezi 12 a 15 milióny korun, peníze slouží k nákupu přístrojů do nemocnic, k výzkumu rakoviny a k péči o smrtelně nemocné v hospicových zařízeních. Děkujeme všem dobrovolníkům za jejich ochotu pomoci a také všem, kdo si kytičku koupili.