---
title: Škola v přírodě - Plavba za poznáním do Orlických hor (4. třída)
date: '2017-05-23T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Škola v přírodě - Plavba za poznáním do Orlických hor (4. třída)

Středeční ráno nás uvítalo zamračenou oblohou. I přesto nás to neodradilo a prožili jsme opět den plný zábavy a pestrých aktivit. Hned po ranní rozcvičce a vydatné snídani jsme se s vervou pustili do učení. Vzhledem k počasí jsme tentokrát zvolili vnitřní prostory, kde bylo rozhodně tepleji a příjemněji než venku. Po dobrém obědě jsme v rámci poledního klidu chvilku odpočívali a nabírali síli a pak jsme se vydali do místního Lanového centra. Tady si mohli kluci a holky vyzkoušet, jaké jsou jejich motorické schopnosti. Prošli si dětskou trasu, při které všichni prokázali odvahu a šikovnost. Po večeři jsme již tradičně zapsali nové zážitky do Plavebních deníků, zazpívali jsme si před spaním a četli knihu na pokračování.