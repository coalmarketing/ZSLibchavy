---
title: Okrskové kolo ve florbale IV. kat.
date: '2023-12-05T23:31:55.000Z'
author: PaedDr.Hana Šťovíčková
section: Škola
images: []
tags:
- akce
---

# Okrskové kolo ve florbale IV. kat.

Poslední listopadový den jsme se vydali do České Třebové s týmem starších florbalistů. Byl zde uspořádán jeden z okrsků ve florbale. Chlapci se moc těšili, že si konečně zahrají s jinými týmy. Celkem 6 družstev bojovalo o postup do okresního kola. V naší skupině jsme se střetli s týmy ze ZŠ Bří Čapků a ZŠ Habrmanova ČT. S jednou výhrou i prohrou jsme postoupili jako první ze skupiny a hráli s florbalisty z Gymnázia ČT o postup do finále. Bohužel nám koncem zápasu chybělo trochu štěstíčka a kluzká podlaha udělala své. Kluci se však nenechali rozhodit a v boji o 3. místo ukázali, co vše již umí a porazili soupeře vysoce 7:1.