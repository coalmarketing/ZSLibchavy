---
title: Distanční výuka ve třetí třídě 19. 3.
date: '2021-03-19T23:49:04.000Z'
author: Mgr.Eva Adamcová
section: Škola
images: []
tags:
- akce
---

# Distanční výuka ve třetí třídě 19. 3.

V uplynulém týdnu distanční výuky si žáci třetí třídy zpestřili běžné výukové aktivity hned několika netradičními úkoly. Učivo vyjmenovaných slov si fixovali pomocí hry na spisovatele. Vymýšleli krátké příběhy se záludnými dvojicemi slov, které jim pomohly se zapamatováním těchto problémových dvojic. V rámci předmětové vazby českého jazyka a pracovních činností si vyzkoušeli výrobu ovocného salátu. V tomto období všichni vitamíny potřebujeme, a tak nám přišla tato vitamínová "bomba" vhod :-) V přiloženém receptu měli žáci za úkol vyluštit jednotlivé přísady a podle popisu pracovního postupu tuto pochoutku připravili. V závěru týdne si ještě vyzkoušeli, co obnáší psaní dopisu, a jak správně zapsat adresu na obálku. I v tomto týdnu distanční výuky odvedli všichni žáci třetí třídy obrovský kus práce a čeká je zasloužený odpočinkový víkend.