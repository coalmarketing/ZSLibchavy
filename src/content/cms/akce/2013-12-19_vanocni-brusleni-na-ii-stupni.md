---
title: Vánoční bruslení na II. stupni
date: '2013-12-19T23:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Vánoční bruslení na II. stupni

Poslední školní den v roce 2013 byl ve znamení kultury i sportu. Jsme moc rádi, že i tento rok naši žáci druhého stupně v počtu téměř **čtyřiceti **bruslařů s radostí zavítali na ledovou plochu ústeckého stadionu. Oblíbenou disciplínou hlavně u chlapců je **rychlobruslení.** Loňského vítěze Michala Šroma jen o zlomek sekundy předjel **Dominik** **Chládek** a stal se nejrychlejším bruslařem na škole. Třetí místo vybojoval Marian Čeman před Jakubem Tesaříkem. Letos závodilo o post nejvyšší šest dívek. Nejúspěšnější byla **Monča Pokorná,** která ve finálové jízdě porazila Nelu Hoderovou. 3. místo vybojovala Denča Trejtnarová nad Adélou Urbanovou. Staronovou disciplínou bylo **krasobruslení. **Jednotlivci či páry měli předvést čtyři základní prvky ve své volné jízdě.Celkem 12 krasojezdců nás pobavilo, nadchlo a překvapilo nádherně provedenými prvky. Zvítězila **Růža Škrobánková **nad synchronizovaným párem Kubou Tesaříkem a Matějem Krčmářem. Třetí místo si vytančily Katky Velínská a Ulrichová. I když zpáteční cesta ke škole byla pro někoho namáhavější, měli jsme všichni pěkný pocit z naší sportovní aktivity. Šťovíčková H., Baťková N. a Kulhavý P.