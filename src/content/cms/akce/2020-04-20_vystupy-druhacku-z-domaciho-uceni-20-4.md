---
title: Výstupy druháčků z domácího učení 20. 4.
date: '2020-04-20T21:22:00.000Z'
author: Mgr.Eva Adamcová
section: Škola
images: []
tags:
- akce
---

# Výstupy druháčků z domácího učení 20. 4.

Druháčci se tento týden opět vrhli s velkým zaujetím do zadaných aktivit. Na celý týden jsou pro ně připravené pestré a různorodé úkoly. Dnes si vyzkoušeli popis pohádkové postavy dle připravené osnovy. A poradili si s tím výborně:-) Zítra je bude čekat společná online výuka zaměřená na domácí mazlíčky. Budeme si povídat o tom, jaké domácí mazlíčky děti doma mají nebo chtějí mít, a co vše obnáší péče o ně. V prvouce se ještě na chvilku vrátíme k hospodářským zvířatům. Co si děti zapamatovaly z minulého týdne mohou zúročit v krátkém online kvízu, který jsem pro ně nachystala. Čtvrteční společnou online výuku budeme věnovat opakování pravopisu po měkkých a tvrdých souhláskách. Jak si děti poradily s popisem postav můžete posoudit z přiložených fotografií:-)