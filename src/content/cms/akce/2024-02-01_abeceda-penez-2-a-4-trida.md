---
title: Abeceda peněz 2. a 4. třída
date: '2024-02-01T07:39:44.000Z'
author: Mgr. Lenka Ludvíčková
section: Škola
images: []
tags:
- akce
---

# Abeceda peněz 2. a 4. třída

V rámci podpory finanční gramotnosti absolvovali žáci 2. a 4. třídy program, který je součástí projektu „ Abeceda peněz“. Tento projekt vznikl pod záštitou České spořitelny a je primárně zaměřený pro žáky 2. a 4. třídy. Na začátku si všichni vyzkoušeli online kvíz, který ověřil základní znalosti o běžně používaných pojmech ve finančním světě. Žáci pracovali se slovy, jako jsou příjmy, výdaje, odhadovali hodnotu daného zboží, zamýšleli se nad tím, kde se vlastně bere výplata a jaké jsou základní možnosti v hospodaření s penězi. V programu budeme s žáky pracovat i nadále, a to s navazujícími materiály tohoto tématu. Děkujeme paní Andree Dlouhé z České spořitelny za hezké vedení programu.