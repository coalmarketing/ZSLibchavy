---
title: 8. třída na výletě
date: '2023-06-20T12:09:56.000Z'
author: Mgr. Martina Bolková
section: Škola
images: []
tags:
- akce
---

# 8. třída na výletě

Ve čtvrtek 8. 6. se osmá třída zúčastnila školního výletu v Brně. První zastávkou nám byl zábavní vědecký park VIDA!, kde jsme si mohli samostatně projít několik stanovišť rozličných vědeckých oborů. Zjistili jsme zde například, jak fungují pohyby mořského dna, rozluštili záhadu Bermudského trojúhelníku, změřili jsme sílu našeho hlasu, vyzkoušeli jsme si resuscitaci a v neposlední řadě jsme také mohli zkoumat různé předměty pod mikroskopem. Po vyčerpání našeho ducha jsme se přemístili vyčerpat také naše těla a to do nedalekého JumpParku. Zde jsme dvě hodiny nepřetržitě skákali a zkoušeli přemety a salta. Výlet jsme si moc užili a děkujeme paní učitelce Moravcové za doprovod! :-)