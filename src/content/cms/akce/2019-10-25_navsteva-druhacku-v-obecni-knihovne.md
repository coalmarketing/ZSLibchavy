---
title: Návštěva druháčků v Obecní knihovně
date: '2019-10-25T12:39:29.000Z'
author: Mgr.Eva Adamcová
section: Škola
images: []
tags:
- akce
---

# Návštěva druháčků v Obecní knihovně

V pátek 25. 10. navštívili žáci 2. třídy Obecní knihovnu v Libchavách. Paní knihovnice, Pája Vítková, provedla děti knihovnou a vysvětlila jim systém půjčování knih. Poté jim ukázala, jak se mají v knihovně orientovat a kde najdou hledané tituly. Chlapci a dívky dostali prostor prohlédnout a prolistovat si knihy, které je zaujaly. Následoval pestrý hravý program pro děti - poslech textu z knihy a úkoly spojené s porozuměním přečteného obsahu. Na závěr si děti vybarvily obrázek. Na rozloučenou dostali všichni žáci od paní knihovnice záložku, obrázek a sladkou odměnu. Děkujeme paní Vítkové za příjemné, ale i poučné dopoledne.