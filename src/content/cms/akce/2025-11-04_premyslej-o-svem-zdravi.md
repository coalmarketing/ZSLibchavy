---
title: Přemýšlej o svém zdraví
date: '2025-11-04T21:57:44.000Z'
author: Mgr. Lucie Medunová
section: Škola
images: []
tags:
- akce
---

# Přemýšlej o svém zdraví

V úterý 4. 11. se žáci osmého a devátého ročníku zúčastnili preventivního programu zdravotní školy z Ústí nad Orlicí s názvem Přemýšlej o svém zdraví. Ve skupinkách procházeli stanoviště věnující se různým tématům: drogy a návykové látky, stáří a kompenzační pomůcky, první pomoc a resuscitace, zdravá strava a životní styl, preventivní prohlídky a hygiena a běžná onemocnění. Pod vedením studentek a studenta vyšší odborné školy si vyslechli nejen teoretický základ, ale mohli si vyzkoušet různé pomůcky (např. resuscitační pannu, tlakoměr, pulzní oxymetr, správnou techniku mytí rukou) či naopak "překážky" při různých stavech (např. brýle simulující opilost, oční vady, oblek napodobující zatuhlé klouby ve stáří).