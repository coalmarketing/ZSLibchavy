---
title: Spaní ve družince 2018
date: '2018-05-30T07:34:54.000Z'
author: lic. Pavlína Vítková,Dis.
section: Družina
images: []
tags:
- akce
---

# Spaní ve družince 2018

Rok se s rokem sešel a my jsme k oslavě Dne dětí naplánovali spaní ve družince. Sešli jsme se v 18.00 hod. ve škole, kde si děti nechaly spacáky, karimatky a vydali jsme se k ,,Čertovi". Po cestě jsme pozorovali přírodu a zahráli si hru ,,Bomba" a ,,Předveď, co řeknu". Když jsme dorazili na místo určené, pan Čert už nám opékal párky, byla připravená kofola a bezová limonáda. Děti si mohly popovídat, posedeť a koupit si něco dobrého. Když jsme spokojeně a s plným břichem odcházeli, měly děti připravené ještě překvapení v pekle - bonbón - gumového hada :-)Při příchodu do školy jsme se odebrali na školní hřiště, kde jsme si zahráli ,,Sochy" a na ,,Sochaře". Poté měly děti prostor na hraní - písek, průlezky,...Sluníčko už zapadalo a my jsme se odebrali do družin. Děti si připravily karimatky, spacáky, umyly si zuby a převlékly se do pyžama. Tak jako loni jsme utvořili jeden velký řetěz a šli jsme se podívat na hvězdy. Bohužel letos nám počasí moc nepřálo, ale děti si splnily takovou malou ,,stezku odvahy", protože večer vypadají prostory školy a hřistě docela jinak než přes den. Závěr dne patřil pohádce. Po pohádce už bylo většinou slyšet jen tiché oddychování a pochrupování. Ráno děti vztaly, nasnídaly se, uklidily si věci a při pohádce čekaly na rodiče. V jejich tvářích byla vidět spokojenost a nadčení a to byla pro nás ta největší odměna. Moc dětem děkujeme za to, jak hezky se chovaly a jak byly hodné!A příští rok se zase budeme těšit!