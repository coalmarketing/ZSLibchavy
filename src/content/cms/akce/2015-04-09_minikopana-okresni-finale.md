---
title: Minikopaná - okresní finále
date: '2015-04-09T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Minikopaná - okresní finále

V pátek 10. 4. pořádala naše škola okresní finále v minikopané. Na "umělce" se tak, krom domácí školy, sešli vítězové okrskových kol - ZŠ a Gymnázium Králíky, ZŠ Jiráskova z Vysokého Mýta, ZŠ Smetanova z Lanškrouna. Posledně jmenovaná škola se nakonec stala vítězem a postoupila do krajského kola. Hlavním soupeřem o postup jim byli kluci z Libchav, kteří uhráli dvě vítězství a s pozdějším vítězem remizovali 3:3. Postup klukům nakonec unikl pouze vinou horšího skóre, chyběli jim dva góly. Pochvalu za bojovnost a nasazení si zaslouží celý tým, který zvládnul i to, že již v prvním utkání se zranili dva důležití hráči (Erik Šalda a Jakub Kubíček), kteří už do turnaje nezasáhli. Ostatní kluci (Michal Šrom, Matěj Hodr, Petr Rauš, Filip Horníček, Michal Boštík, Matěj Motyčka, Jakub Tesařík) zbytek turnaje odbojovali téměř bez střídání a přesto dokázali obsadit skvělé druhé místo. Děkujeme za dobrou reprezentaci školy.