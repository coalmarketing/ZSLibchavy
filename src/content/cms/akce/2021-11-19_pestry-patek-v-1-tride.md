---
title: Pestrý pátek v 1. třídě
date: '2021-11-19T16:31:37.000Z'
author: Mgr.Eva Adamcová
section: Škola
images: []
tags:
- akce
---

# Pestrý pátek v 1. třídě

Poslední den tohoto pracovního týdne, v pátek 19. 11., si prvňáčci užili opravdu pestrý program. V prvních dvou vyučovacích hodinách proběhlo další tandemové vánoční a zimní tvoření s paní učitelkou Verčou Vaňousovou a Kamčou Hruškovou. Tentokrát si děti vyrobily veselé sněhuláčky a stromečky a připravily si materiál na další výrobky - hvězdičkový závěs a přáníčko, které budou dokončovat v příštím týdnu. Celé dvě hodiny pracovali všichni prvňáčci s velkým zaujetím a měli radost z pečlivě odvedené práce. Poslední vyučovací hodinu jsme se zúčastnili ekologicky zaměřeného programu "Tonda Obal." Hravou a zábavnou formou byly děti seznámeny s problematikou správného třídění a dalšího zpracování odpadu. Celé dopoledne nám rychle uteklo a příjemně jsme si ho užili :-)