---
title: Halová kopaná
date: '2013-11-27T23:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Halová kopaná

V listopadu výborně zabodovali chlapci z 8. a 9. třídy v turnaji v halové kopané. Nejprve byla naše škola pořadatelem okrskového kola a po přesvědčivých vítězstvích (12:0 a 9:4) na týmy ze ZŠ Třebovská a Gymáziem Letohrad jsme postoupili do okresního finále. Klukům se tuto soutěž podařilo vyhrát již před dvěma lety, proto odjížděli do Chocně s odhodláním tento skvělý úspěch zopakovat. A nechybělo mnoho, aby se jim to podařilo a to i přesto, že náš tým byl početně jednoznačně nejmenší a střídat jsme mohli pouze dva hráče. Po třech vyrovnaných zápasech (3:2, 1:2 a 2:2) jsme obsadili třetí místo a pouhý jeden gól chyběl k celkovému vítězství. Poděkování za velmi bojovný výkon a gratulace k pěknému sportovnímu úspěchu míří k Nikolasovi Hubálkovi, Michalovi Lukešovi, Dominikovi Chládkovi, Michalovi Šromovi, Eriku Šaldovi, Matějovi Hodrovi a Jakubovi Kubíčkovi.