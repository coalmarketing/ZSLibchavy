---
title: Okresní kolo zeměpisné olympiády
post_id: '5657'
date: '2014-02-17T23:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

V úterý 18. 2. pořádala naše škola okresní kolo zeměpisné olympiády. Přijelo celkem 58 žáků základních škol a 5 studentů škol středních. Jednalo se o 17 zúčastněných ZŠ a 5 gymnázií. Soutěže se zúčastnili také tři zástupci naší školy, vítězové školního kola zeměpisné olympiády. V kategorii A (6. tř.) zvítězila Petra Suchá ze ZŠ Dobrovského Lanškroun, Ondra Kulhavý obsadil výborné 5. místo ze 20 zúčastněných! V kategorii B (7. tř.) zvítězil Martin Bureš z gymnázia v Lanškrouně, Jakub Gregora ze stejného gymnázia vyhrál nejvíce obsazenou kategorii C (8. + 9. tř.), ve které bylo 25 soutěžících. Tento žák je tradičním vítězem okresního kola, v loňském školním roce se pak stal absolutním vítězem celostátního kola. Další dva naši reprezentanti, Jakub Tesařík a Růža Škrobánková, obsadili místa ve druhé polovině startovní listiny. Kategorii středních škol vyhrál Ladislav Semrád z gymnázia Vysoké Mýto.