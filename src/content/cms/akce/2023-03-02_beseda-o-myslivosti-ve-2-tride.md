---
title: Beseda o myslivosti ve 2. třídě
date: '2023-03-02T18:30:25.000Z'
author: Mgr.Eva Adamcová
section: Škola
images: []
tags:
- akce
---

# Beseda o myslivosti ve 2. třídě

Ve čtvrtek 2. 3. navštívil druháčky pan Libor Mikulecký, který se ve svém volném čase věnuje myslivosti. Nejprve dětem vysvětlil, co vše se pod myslivostí schovává, a poté poutavě vyprávěl o lesních zvířatech a jejich životě. Druháčci si mohli prohlédnout paroží srnce, jelena a daňka, zuby prasete divokého, vycpanou lišku, veverku, kunu a psíka mývalovitého. Na závěr si děti zahrály interaktivní hry, při jejichž plnění si prověřily své znalosti z oblasti přírody. Moc děkujeme panu Mikuleckému za zajímavý program, kterým zpestřil druháčkům výuku prvouky.