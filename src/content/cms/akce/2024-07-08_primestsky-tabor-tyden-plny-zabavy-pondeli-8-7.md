---
title: Příměstský tábor "Týden plný zábavy" - pondělí 8. 7.
date: '2024-07-08T19:03:55.000Z'
author: Mgr.Eva Adamcová
section: Škola
images: []
tags:
- akce
---

# Příměstský tábor "Týden plný zábavy" - pondělí 8. 7.

První den červencového příměstského tábora "Týden plný zábavy" probíhal ve znamení sportu. V dopoledních hodinách jsme navštívili domácí lanový park "u Kapounů", kde si každý mohl vyzkoušet svou lezeckou zdatnost. Někteří zůstávali při zemi, jiní se vydali až k výšinám. Děkujeme Vaškovi za adrenalinové dopoledne, které jsme si příjemně užili. Po výborném obědě jsme načerpali nové síly a pustili jsme se do dalšího sportování. Tentokrát to byly netradiční letní olympijské hry. Všechny 4 týmy soutěžily naplno a předvedly nejen skvělé sportovní výkony, ale také schopnost spolupracovat a vzájemně se podporovat.