---
title: Nebezpečí internetu
date: '2016-03-15T23:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Nebezpečí internetu

Dnešní preventivní programy **NEBEZPEČÍ INTERNETU** proběhly v 6. a také v 7. třídě. Vedl je pro naše žáky známý a oblíbený lektor Ing. Petr Kadlec. Vytváření zdravého postoje k médiím – počítačům, internetu, sociálním sítím – a jak se chránit před riziky, které hrozí při jejich používání, bylo cílem programu u šesťáků. Navazující beseda u sedmáků odkryla mnohá nebezpečí ve světě internetu, kterých si žáci nemusí být vědomi, protože o nich nevědí ani jejich rodiče. Stálo by to za úvahu navštívit přednášku pana Kadlece? Dozvědět se, co se skrývá za pojmy kyberšikana, happyslapping, sexting, kybergrooming….a jak své děti předtím chránit. Vážení rodiče, jestli byste měli zájem o besedu, napište nám na náš web nebo nás kontaktujte ve škole.