---
title: Školní kolo Mladého Demosthena
date: '2010-12-19T23:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Školní kolo Mladého Demosthena

Dne 20. prosince 2010 se u nás konalo školní kolo Mladého Demosthena, rétorské soutěže mladých řečníků. Tuto celostátní soutěž organizuje a pořádá Jana Adámková (rosnička TV Nova). Porota školního kola zasedala v tomto složení, paní ředitelka M. Linhartová, paní učitelka Z. Vaňousová a paní učitelka H. Pleváková. Soutěž probíhala ve dvou kategoriích, mladší žáci - 6. a 7. třída a starší žáci - 8. a 9. třída. V mladší kategorii se na 3. místě umístila Denisa Weisová ze 7. třídy, na 2. místě Šárka Fryčová ze 6. třídy a vítězem se stala Adéla Papáčková ze 7. třídy. Ve starší kategorii zvítězil Pavel Rejent z 8. třídy. Adéla a Pavel budou reprezentovat naši školu v okresním kole. Všem zúčastněným děkujeme za snahu a přípravu na tuto soutěž, vítězům gratulujeme k úspěchu.