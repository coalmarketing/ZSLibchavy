---
title: Týden plný zábavy - úterý 8. 7.
date: '2025-07-08T18:25:36.000Z'
author: Mgr.Eva Adamcová
section: Škola
images: []
tags:
- akce
---

# Týden plný zábavy - úterý 8. 7.

Druhý propršený den našeho červencového příměstského tábora se odehrával v duchu tvoření. Dopoledne jsme si připravili zdravou svačinu - ovocné špízy a výborné pomazánky. Děti si také vyrobily pestré táborové placky a "vyladily" táborový dress code - trička. Před obědem jsme ještě stihli stavět stavby z kostek i geomagu. V odpolední části tábora jsme si zasoutěžili mezi kapkami deště, ale i v suchu a opět tvořili - ze sušených kytiček nebo z krepového papíru. Na závěr dne jsme vyhlásili týmovou soutěž ve stavbě nejvyšší věže z kelímků. Celý den nám rychle utekl a děti si domů odnesly nejen spoustu krásných výrobků, ale také milé vzpomínky na čas strávený s kamarády.