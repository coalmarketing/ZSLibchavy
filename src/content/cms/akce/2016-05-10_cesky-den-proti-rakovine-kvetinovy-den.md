---
title: ČESKÝ DEN PROTI RAKOVINĚ - KVĚTINOVÝ DEN
date: '2016-05-10T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# ČESKÝ DEN PROTI RAKOVINĚ - KVĚTINOVÝ DEN

Ve středu 11. 5. probíhala, stejně jako po celé České republice, v Libchavách veřejná sbírka organizace Liga proti rakovině s názvem Květinový den. V rámci českého dne proti rakovině se již tradičně prodávala kvítka měsíčku lékařského, přičemž výtěžek sbírky je věnován na boj s touto zákeřnou chorobou. Všichni, kdo si kytičku koupili, zároveň obdrželi informační leták, upozorňující na preventivní opatření směřující k včasnému odhalení rakoviny prsou u žen i mužů. Již osmým rokem prodávali kytičky deváťáci z naší školy. Podařilo se jim prodat všech 400 kytiček, za které utržili částku 8 960,- Kč. Každoroční výtěžek sbírky se pohybuje mezi 12 a 15 milióny korun, peníze slouží pacientským organizacím, k nákupu přístrojů do nemocnic, k výzkumu rakoviny a k péči o smrtelně nemocné v hospicových zařízeních. Děkujeme všem dobrovolníkům za jejich ochotu pomoci a také všem, kdo si kytičku koupili.