---
title: Druháci na distanční výuce
date: '2021-03-13T13:54:49.000Z'
author: Mgr. Lenka Ludvíčková
section: Škola
images: []
tags:
- akce
---

# Druháci na distanční výuce

Druhý týden na distanční výuce mají za sebou druháci. Všem žáčkům patří velká pochvala za svědomité plnění zadaných aktivit, za jejich kreativitu a hezkou spolupráci v online hodinách. Opět jsou znát další pokroky především v samostatnosti a dovednosti si svůj čas zorganizovat. V prvním týdnu jsme začali zlehka, ale tento týden měly děti napilno. Ze všech splněných úkolů a povinností bych vyzdvihla zpracování osnovy na základě poslechu audiopohádek. Tento úkol byl pro děti nový a všechny děti se s ním popraly statečně a úspěšně. Děkuji také rodičům za vzájemnou spolupráci při zasílání vypracovaných úkolů.