---
title: Distanční výuka ve třetí třídě 12. 3.
date: '2021-03-12T22:05:30.000Z'
author: Mgr.Eva Adamcová
section: Škola
images: []
tags:
- akce
---

# Distanční výuka ve třetí třídě 12. 3.

Třeťáčci úspěšně zakončili další týden distanční výuky. Tentokrát se v matematice věnovali především písemnému sčítání pod sebou v oboru čísel do 100 a v českém jazyce se postupně seznamovali s vyjmenovanými a příbuznými slovy po S. Oblast čtení si zpestřili pracovním listem s názvem "čtení s instrukcí", kde prokázali porozumění přečtenému obsahu. Ani tento týden nechybělo interaktivní online procvičování učiva a získávání informací prostřednictvím didaktického videa s názvem "uhlí a ropa v České republice." V rámci učiva prvouky proběhlo i téma ochrany životního prostředí. Na toto téma zpracovali žáci myšlenkovou mapu či plakátek. Posoudit, jak se jim dílo zdařilo, můžete z přiložených fotografií :-)