---
title: Adaptační pobyt 6.třídy - První den
date: '2018-09-25T14:06:00.000Z'
author: Ing.Lenka Řehounková
section: Škola
images: []
tags:
- akce
---

# Adaptační pobyt 6.třídy - První den

Hlásíme se z prvního dne adaptačního pobytu v krásné Přírodní rezervaci TOULOVCOVY MAŠTALE. Sice o den později, ale nakonec se nám podařilo připojit na internet. Ubytováni jsme v pěkném hotelu Renospond, kde nám i výborně vaří. Navštívili jsme EKOCENTRUM PASÍČKA, kde proběhla jak prohlídka,tak i beseda se sympatickou paní průvodkyní. Na závěr jsme zvládli vědomostní test a seznámili se se zvířecími obyvateli této stanice. Jediným mínusem je to počasí!!! Kombinaci zimy a deště odoláváme statečně pohybem. Odpoledne jsme vyrazili do Zderazi. Jsou zde dochována skalní obydlí, která vznikla na rozhraní 16. a 17. stol. Chrání je trpaslík ZDERAZÁK. Vřele doporučujeme. Den jsme uzavřeli "bojovkou"a různými aktivitami.