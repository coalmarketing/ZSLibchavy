---
title: Finanční gramotnost ve 2. třídě
date: '2019-10-16T12:16:15.000Z'
author: Mgr.Eva Adamcová
section: Škola
images: []
tags:
- akce
---

# Finanční gramotnost ve 2. třídě

Ve středu 16. 10. navštívila žáky 2. třídy paní Marta Škarková, která si pro děti připravila zajímavý program týkající se finanční gramotnosti. Žáci se dověděli, jak peníze vznikly a kdy se mezi lidmi začaly používat. Dále si odnesli informace o tom, kde se tisknout současné bankovky a jaké mají specifické ochranné prvky. Další část programu se věnovala platbám v hotovosti a platbě kartou. Na závěr si žáci zahráli na obchod - dostali zalaminované mince a určité zboží v košíku. Úkolem dětí bylo zjistit, kolik za zakoupené zboží zaplatí. Konkrétní částku si pak v mincích nachystaly. Děkujeme paní Martě Škarkové za pestrý program.