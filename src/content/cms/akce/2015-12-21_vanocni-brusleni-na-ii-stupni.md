---
title: Vánoční bruslení na II. stupni
post_id: '5982'
date: '2015-12-21T23:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

Poslední školní den v kalendářním roce 2015 byl opět ve znamení kultury a sportu. I dnes tomu nebylo jinak, i když teplota vzduchu připomínala spíše začínající jaro a ne zimu. Po kulturním zážitku z filmu "Papírová města“ zájemci z řad starších žáků navštívili posilovnu ve Sporthotelu Tichá Orlice. Přes 60 žáků zavítalo na ledovou plochu ústeckého zimního stadionu. Zde mohli zhlédnout nádhernou volnou jízdu krasobruslařky **Štěpánky Čadové**, žákyně 4. třídy, která trénuje ve SK Chrudim. Měkký led a nerovný povrch nebyl pro malou sportovkyni žádnou překážkou a Štěpánka předvedla nádherný sportovní výkon. Děkujeme a přejeme do nového roku mnoho úspěšných jízd.