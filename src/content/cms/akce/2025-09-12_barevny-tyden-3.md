---
title: Barevný týden
date: '2025-09-12T13:55:42.000Z'
author: Mgr.Eva Adamcová
section: Škola
images: []
tags:
- akce
---

# Barevný týden

Od pondělí 8. 9. do pátku 12. 9. proběhla v naší škole tradiční akce s názvem „Barevný týden.“ Každý den byl tematicky zaměřen a celá škola se tak rozjasnila nápaditými kreacemi ze stran žáků i pedagogů. Týden jsme zahájili „bláznivým“ pondělkem, při kterém došlo ke sladění i zdánlivě nesladitelných barev a kreací. Pruhované úterý přineslo nejen námořnické outfity, ale také další proužky různých směrů a kombinací. Uprostřed týdne ozdobily malé i větší hlavy pestré kloboukové variace. Čtvrtek se nesl ve znamení elegantní černobílé kombinace. Závěr týdne patřil modré barvě a jejím světlým i tmavým odstínům. Barevný týden přináší do školního prostředí veselou atmosféru, která každoročně pomáhá žákům s adaptací na nový školní rok.