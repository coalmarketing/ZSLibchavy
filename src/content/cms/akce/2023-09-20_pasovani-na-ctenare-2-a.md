---
title: Pasování na čtenáře 2.A
date: '2023-09-20T16:07:31.000Z'
author: Mgr. Lenka Ludvíčková
section: Škola
images: []
tags:
- akce
---

# Pasování na čtenáře 2.A

V úterý 19.9. byli na Obecním úřadě v Libchavách do řádu čtenářského pasování také žáčci 2.A. Celé setkání zahájila paní starostka Jana Hodovalová, která dětem na závěr zarecitovala básničku Polámal se mraveneček. Poté se programu ujala paní knihovnice Pavlína Vítková. Ta si pro děti připravila úkoly, které prověřily jejich čtenářské dovednosti. Jako vzpomínku všichni obdrželi pamětní list, obrázkovou abecedu, placku na oblečení a roční vstupné do zdejší knihovny v Libchavách. Děkujeme paní starostce za milé uvítání a paní Vítkové za hezký program, který si děti užily. Dětem přejeme, aby se knížky staly jejich zálibou.