---
title: Olympiáda v anglickém jazyce
post_id: '4995'
date: '2009-04-07T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

Ve středu 8. dubna se na naší škole konala Olympiáda v anglickém jazyce. V porotě jste mohli vidět paní ředitelku Mgr. Marii Linhartovou, paní učitelku Mgr. Zuzanu Vaňousovou a paní učitelku Mgr. Hanu Plevákovou. Do soutěže se přihlásilo 12 žáků. Byli rozděleni do dvou kategorií: mladší kategorie (6. a 7. třída) a starší kategorie (8. a 9. třída). Žáci měli za úkol stručně se představit, popsat obrázek, podle své přípravy hovořit o tématu a reagovat na otázky zkoušejících. Do starší kategorie se přihlásili dva žáci 9. třídy, deset žáků bojovalo v mladší kategorii. Ve starší kategorii první příčku obsadil Vladislav Nemšák, druhou Jakub Vítek. V mladší kategorii zvítězil Filip Motyčka ze 7. třídy. Na druhém místě skončili nerozhodně dva žáci 6. třídy: Eva Aubusová a Pavel Rejent, třetí místo získala Radka Fikejsová ze 7. třídy.