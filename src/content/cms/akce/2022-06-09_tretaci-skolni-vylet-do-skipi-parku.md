---
title: Třeťáci - školní výlet do SkiPi parku
date: '2022-06-09T17:03:17.000Z'
author: Mgr. Lenka Ludvíčková
section: Škola
images: []
tags:
- akce
---

# Třeťáci - školní výlet do SkiPi parku

Školní výlet plný pohybu mají za sebou naši třeťáci, kteří se vypravili do SkiPi parku. Předpověď počasí nás neodradila, počasí k nám nakonec bylo přívětivé, a tak jsme ve čtvrtek ráno vyrazili pěšky na vlakovou zastávku a vlakem se dopravili do Letohradu. Ve zdejším zábavním parku jsme strávili celé dopoledne zakončené výborným obědem. Poté jsme navštívili Václavské náměstí v Letohradě, kde děti doplnily zásoby sladkostí a ochutnali jsme místní výbornou zmrzlinu. Po cestě zpět na vlakové nádraží jsme se zastavili u voliéry papoušků v zámeckém parku. Cesta zpět z nádraží ke škole už byla otázkou pevné vůle, nohy bolely, skákání a běhání ve funparku bylo znát. Všichni jsme si užili prima den :-).