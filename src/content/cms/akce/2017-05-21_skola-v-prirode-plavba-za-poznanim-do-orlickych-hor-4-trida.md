---
title: Škola v přírodě - Plavba za poznáním do Orlických hor (4. třída)
date: '2017-05-21T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Škola v přírodě - Plavba za poznáním do Orlických hor (4. třída)

V pondělí zahájili naši čtvrťáci ŠVP s názvem "Plavba za poznáním do Orlických hor." Hned po příjezdu jsme se ubytovali v krásném prostředí penzionu Orličan. Poté jsme se seznámili s pravidly a organizací ŠVP. Po výborném obědě jsme si chvíli odpočinuli na pokojích a pak už vypukla odpolední Miniolympiáda. Sportovali jsme a plnili úkoly ve skupinkách. Před večeří jsme ještě postavili zajímavé lesní domečky. Po večeři jsme vyhlásili výsledky soutěží, zapsali si první zážitky do Plavebního deníku a také si zazpívali. Pondělní večer jsme zakončili četbou na dobrou noc. První den máme úspěšně za sebou!