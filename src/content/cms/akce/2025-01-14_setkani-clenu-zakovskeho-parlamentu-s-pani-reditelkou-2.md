---
title: Setkání členů Žákovského parlamentu s paní ředitelkou
date: '2025-01-14T13:21:50.000Z'
author: Marta Kacálková
section: Škola
images: []
tags:
- akce
---

# Setkání členů Žákovského parlamentu s paní ředitelkou

Žákovský parlament naší školy uspořádal v pondělí 13.ledna 2025 další ze svých pravidelných zasedání. Tentokrát však bylo setkání výjimečné, protože mezi nás zavítala paní ředitelka Mgr. Marie Linhartová. Členové parlamentu tak měli jedinečnou příležitost prodiskutovat s vedením školy aktuální témata a položit dotazy týkající se chodu a zlepšování naší školy. Žáky zajímaly především praktické věci, např. přestavba zahrady a úpravy školní kuchyňky. Paní ředitelka trpělivě a srozumitelně odpovídala na všechny dotazy. Zároveň ocenila aktivní přístup žáků a jejich zájem o dění ve škole. Děkujeme paní ředitelce za její čas a ochotu s námi diskutovat.