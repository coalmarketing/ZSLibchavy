---
title: Divadélko pro školy - druhý stupeň
date: '2025-09-12T12:16:25.000Z'
author: Tereza Dolečková
section: Škola
images: []
tags:
- akce
---

# Divadélko pro školy - druhý stupeň

V pondělí 8. 9. naši školu navštívilo Divadélko pro školy z Hradce Králové. Dva herci žákům z druhého stupně představili osobnost a dílo spisovatele Karla Čapka. Pomocí ukázek z Povídek z jedné kapsy (Básník), divadelních her (Loupežník, Bílá nemoc, Adam stvořitel) dokázali herci zobrazit rozmanitost tvorby tohoto významného českého autora. Jejich vystoupení bylo plné akce a zábavy, komunikovali i s diváky a snažili se žáky zapojit do dění na jevišti. Děkujeme jim za to, že vytvořili příjemnou atmosféru plnou humoru a zároveň nám zprostředkovali spoustu zajímavých informací.