---
title: Distanční výuka ve třetí třídě 16. 4.
date: '2021-04-16T21:36:59.000Z'
author: Mgr.Eva Adamcová
section: Škola
images: []
tags:
- akce
---

# Distanční výuka ve třetí třídě 16. 4.

Tento týden distanční výuky zahájili třeťáčci opět "třídnickou chvilkou". Náplní tohoto povídání nebyly jen výukové plány, ale také informace o blížícím se nástupu na rotační výuku :-) Díky tomu jsme všichni získali novou energii do plnění týdenních výukových aktivit. Učivo českého jazyka si žáci třetí třídy procvičili pomocí zábavného "barevného procvičování" a orientaci v matematických operacích do 100 zopakovali prostřednictvím "magických početních čtverců". Ani v tomto týdnu nechybělo na našem programu pravidelné čtení. Děti dočetly knihy a zapsaly si o nich zápis do čtenářského deníčku. V rámci učiva prvouky vyběhly do přírody a poznávaly a pojmenovávaly jarní květiny. Všem dětem patří opět velký dík za pečlivé a zodpovědné plnění všech zadaných aktivit a rodičům za podporu a pomoc při realizaci distanční výuky dětí :-)