---
title: Stezka v oblacích - 2. třída
date: '2017-05-18T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Stezka v oblacích - 2. třída

Žáci 2. třídy se tentokrát vydali na výlet na velice atraktivní místo, které patří mezi dominanty Východních Čech do oblasti Králického Sněžníku. Nejdříve nás čekala jízda sedačkovou lanovkou do nadmořské výšky 1116 m. n. m. Vyjeli jsme přímo pod rozhlednu, která nese název "Stezka v oblacích". Vystoupali jsme po dřevěné lávce 55 m vysoko. Cesta byla překvapivě mírná, pohodlná, obohacená o tunel a rukáv. Nahoře nás čekala kapka. Všechno, co nám stezka nabízela, jsme vyzkoušeli. Někteří žáci si tak splnili bobříka odvahy, když vstoupili na síť (kapku), skrze kterou byla krásně vidět hloubka 55ti metrů. Měli jsme štěstí, protože viditelnost byla výborná a výhledy do okolí překrásné. Jediné, co nás dost zaskočilo, byl obrovský vítr, který nám doslova bral čepice z hlav. Ale po sjezdu lanovkou dolů už po něm nebylo ani památky.