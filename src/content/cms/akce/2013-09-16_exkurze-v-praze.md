---
title: Exkurze v Praze
date: '2013-09-16T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Exkurze v Praze

Dne 17. září se konala plánovaná exkurze do Prahy. Páťáci zhlédli odbíjení hodin na orloji, prošli si Václavské náměstí a zblízka si prohlédli sochu sv. Václava. Při cestě na Petřín si prohlédli budovu naší první scény. V petřínském bludišti jsme se všichni odreagovali a zasmáli našim zdeformovaným odrazům v zrcadlech. A pak hajdy na hrad, kde jsme měli objednanou prohlídku chrámu sv. Víta a hradu. Paní průvodkyně nás seznámila s historií staveb a ukázala nám spoustu zajímavostí. Taktéž jsme měli jedinečnou možnost se podívat do podzemí na sarkofágy některých našich významných vladařů jako Karla IV. a jeho čtyř manželek či Jiřího z Poděbrad. Nějvíce ale děti zaujala vitrážová nebo malovaná výzdoba oken a samozřejmě korunovační klenoty. Jejich vystavené kopie vedly k mnoha zajímavým diskuzím.![smiley](http://zslibchavy.cz/ckeditor/plugins/smiley/images/regular_smile.gif) Věděli jste, že jen zhotovení těchto kopií stálo 20 milionů? To a mnoho dalších zajímavostí se dozvíte na prezentaci, kterou Vám žáci pátého ročníku budou nyní připravovat. Tímto Vás na ni již předem srdečně zveme a doufáme, že se Vám bude líbit.