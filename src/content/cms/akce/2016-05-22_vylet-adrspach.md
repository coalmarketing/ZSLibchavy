---
title: Výlet Adršpach
post_id: '6084'
date: '2016-05-22T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

Hezký prosluněný den strávili žáčci 2. a 3. třídy v Adršpašských skalách. Ihned po příjezdu jsme společně s panem průvodcem vyrazili do Skalního města a poté do Skalního labyrintu. Prošli jsme kolem Smaragdového jezírka a poté již začala pracovat fantazie a představivost. Některé skály přesně zobrazovaly svůj název, v některých však děti musely zvířata či jiné výjevy dobře hledat. Viděli jsme Gotickou bránu, Sloní náměstí, Velký vodopád, kde si děti vodu u Krakonoše doslova" vykřičely" a z mnoha skal a skalních útvarů asi nejvíce zaujaly Džbán, Zub, Homole cukru, Starosta a starostová nebo Milenci. Velmi pěkná byla také Vyhlídka a velké panorama a na závěr určitě Myší díra. Veselá byla také projížďka na jezírku na pramici pod názvem Titanic2. I přes dlouhou cestu autobusem byl celý den velice příjemný a všichni si ho moc užili.