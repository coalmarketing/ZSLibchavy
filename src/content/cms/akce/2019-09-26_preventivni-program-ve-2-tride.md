---
title: Preventivní program ve 2. třídě
date: '2019-09-26T13:08:44.000Z'
author: Mgr.Eva Adamcová
section: Škola
images: []
tags:
- akce
---

# Preventivní program ve 2. třídě

Ve čtvrtek 26. 9. proběhl ve druhé třídě preventivní program s názvem "Jsme parta." Tento program byl zaměřen na posílení kamarádských vazeb mezi žáky. Prostřednictvím zábavných aktivit, her a vyprávění putovali druháčci pouští a společně se snažili překonávat různorodé překážky. Spolupracovali ve dvojicích i ve skupinách a na konci cesty je čekal "poklad." Tím pokladem bylo zjištění, že pomocí kamarádů a přátel dokážou překonat každou životní překážku. Děkujeme panu Svobodovi za příjemně strávené čtvrteční dopoledne.