---
title: Květen  I. oddělení
date: '2018-05-31T07:37:31.000Z'
author: lic. Pavlína Vítková,Dis.
section: Družina
images: []
tags:
- akce
---

# Květen  I. oddělení

Měsíc květen nám připravil letní teploty, díky kterým trávíme většinu času venku - na zahradě, za farou, na vycházkách. Začátkem května jsme vyráběli především pro maminky na Den matek. Děti vyrobily ,,květinovobrčkový" náhrdelník a přívěsek ,,andílka". Venku jsme sbírali kytky, které rostou na loukách a udělali jsme si z nich obrazy. Malovali jsme naše oblíbená místa, vážky, vyráběli ryby, okna se záclonkou apod. Bavili jsme se o bezpečnosti (chodec x cyklista),o tom, jak známe své okolí, o naší obci, státních symbolech, přírodě,...a spoustě jiných zajímavých věcí. Tak jako každý rok s dětmi chodíme na zmrzlinu k restauraci ,,U Džbánu" a děti se na to vždy těší - zaslouží si to, protože s blížícím se koncem školního roku, kdy už jsou myšlenkami na prázdninách - ve družině stále moc pěkně pracují.O protažení těla se postarala paní vychovatelka Andrea, která děti seznámila s jógou - dětem se to moc líbilo. Den dětí jsme oslavili spaním ve družině a tato akce se opět moc vydařila. Děti byly spokojené a to je pro nás největší odměna. Konec měsíce oslavíme pastelkovým svátkem - STROM. CZ svátek stromů. A pak už se jen budeme těšit na poslední měsíc ve školním roce - červen:-)