---
title: Slavnostní vítání žáků 1. třídy
date: '2024-09-03T14:46:24.000Z'
author: Mgr.Eva Adamcová
section: Škola
images: []
tags:
- akce
---

# Slavnostní vítání žáků 1. třídy

V pondělí 2. 9. usedlo poprvé do našich lavic 28 prvňáčků. Žáci obou devátých tříd připravili pro malé kamarády z 1. třídy slavnostní špalír a symbolicky tak předali štafetu nejmladším spolužákům. Součástí dopoledního programu byl i slavnostní proslov paní ředitelky školy a paní starostky obce. Prvňáčci na svých lavicích našli balíček pomůcek od školy a krásné dárky od Pardubického kraje. Obdrželi také uvítací list od školy a knihy věnované obcí. Pevně věříme, že si tento slavnostní den příjemně užili nejen prvňáčci, ale také jejich rodiče a další rodinní příslušníci, kteří je přišli podpořit.