---
title: Cesta do pravěku - škola v přírodě
post_id: '5162'
date: '2010-06-13T22:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

![](/archive/kronika/userfiles/image/Zuzka/P1010434.JPG)Přes nepřízeň počasí a její předpověď se 4.třída vrhla vstříc dobrodružství a zahájila v pondělí 14.6. 2010 v ranních hodinách "Cestu do pravěku". Putovali jsme přes "prahory" do Jedlové v Orlických horách-penzionu U sv. Matouše, kde se o nás paní Matyášová s jejími pomocnicemi skvěle staraly. Během týdne jsme stihli bleskově procestovat prvohory, druhohory, třetihory a skončit opět v čtvrtohorách. Prozkoumávali jsme blízké okolí, založili si deníčky, luštili pravěké šifry, stavěli lesní obydlí a při noční hře jsme objevili při svitu měsíce a našich baterek trilobita a zahlédli prvního dinosaura. Navštívili jsme středověký skanzen Villa Nova v Uhřínově a dozvěděli se mnoho nového při interaktivním programu. Svoji odvahu a fyzičku jsme si vyzkoušeli v Lanovém parku přímo v Jedlové. Vystoupili jsme v doprovodu strážce CHKO pana Kučery na nejvyšší vrchol Orlických hor Velkou Deštnou / většina i na rozhlednu /. Nakonec jsme si také po průzkumu dinosaurů v našem "Dino parku" každý jednoho vylosovali a odvezli domů spolu se zuby divokých zvířat, které jsme během celotýdenní hry sbírali. Počasí nám přálo, možná na přímluvu dobrého ducha OH Rampušáka. Vraceli jsme se za deště plni nezapomenutelných zážitků!!! Děkujeme slečně Gabině Bucháčkové za prima hry. Bylo nám spolu dobře!