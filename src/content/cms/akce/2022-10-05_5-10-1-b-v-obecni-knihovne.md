---
title: 5. 10. - 1.B v obecní knihovně
date: '2022-10-05T23:40:12.000Z'
author: Mgr.Iva Kittlitz
section: Škola
images: []
tags:
- akce
---

# 5. 10. - 1.B v obecní knihovně

Ve středu 5. 10. jsme s žáčky 1.B navštívili obecní knihovnu. Přivítala nás paní knihovnice Pavlína Vítková s paní starostkou Janou Hodovalovou. Nejdříve nám ukázaly prostory obecního úřadu a vyprávěly o vzniku libchavského znaku. Potom jsme se přesunuli do knihovny, kde měla paní knihovnice pro děti připravený pestrý program. Poutavě vyprávěla o historii knihovny, seznámila děti s řádem pro půjčování knížek a dávala jim různé pohádkové hádanky a kvízy. Děti si pak mohly vybrat pohádkovou knížku k prohlížení a ve dvojicích plnily různorodé úkoly v pracovních listech týkajících se pohádek. Krásné dopoledne zakončila Pája četbou příběhu z Orlických hor z knihy O bílé lišce.