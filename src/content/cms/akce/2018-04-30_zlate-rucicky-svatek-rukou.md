---
title: ',,ZLATÉ" RUČIČKY - svátek rukou'
date: '2018-04-30T07:01:18.000Z'
author: lic. Pavlína Vítková,Dis.
section: Družina
images: []
tags:
- akce
---

# ,,ZLATÉ" RUČIČKY - svátek rukou

Každý měsíc slavíme Bublinky - Pastelkové svátky a v dubnu jsme oslavili svátek rukou. Ruce jsou pracovní nástroj, který používáme všude. Bez rukou by se neobešli lékaři, švadleny, hudebníci, havíři, malíři, řidiči, policisté, vesmírné rakety, elektrárny, fabriky,... a takhle bychom mohli pokračovat stále dál a dál. Ruce umějí pohladit, doprovází řeč těla - gesta, nahrazují ztracenou řeč němým lidem - znakový jazyk, doprovází pohyb u tance apod. Podání rukou je nejčastější a nejrozšířenější činností mezilidské komunikace a pro podání ruky existují dokonce určitá pravidla - ruku podává jako první starší osoba, žena ji nabízí jako první muži, při podání by se měla stisknou středně silně - ani svěrák ani leklá ryba, díváme se zpříma do očí, rukou se nepotřásá,...O tom všem jsme se s dětmi bavili.Také jsme věštili z dlaně, psali jsme si písmenka na záda, stavěli kostky a házeli na koš opačnou rukou, skládali z papíru, malovali bez pomocí rukou, naučili se pár slov znakovou řečí,... Nakonec si své ruce děti namalovaly a barevně vybarvily. Byl to moc pěkný svátek a právem patří do pastelkových svátků.