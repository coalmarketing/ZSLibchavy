---
title: Abeceda peněz
date: '2019-04-29T18:51:28.000Z'
author: Mgr. Martina Sokolová
section: Škola
images: []
tags:
- akce
---

# Abeceda peněz

Žáci pátého ročníku byli zapojeni do projektu Abeceda peněz. Vše začalo 15. února návštěvou České spořitelny v Ústí nad Orlicí, kde oficiálně vznikla firma JAROmark včele s ředitelem Davidem Vackem. Firemní účetní Kryštof Suchomel převzal půjčku ve výši 3000 Kč, která posloužila firmě jako počáteční kapitál. V rámci tříměsíční intenzivní práce, při které byla důležitá spolupráce dětí, školy a rodiny, se firmě JAROmark podařilo vyrobit více než 460 domácích produktů. Vytyčeným cílem z prodejního jarmarku, který se konal 24. dubna v Ústí nad Orlicí, byla částka 10 500 Kč. Tento cíl byl ale splněn již v polovině prodeje a tak si firma páté třídy odnesla v tento den astronomickou částku 25 891 Kč. V rámci školního doprodeje si žáci vydělali dalších několik set korun. Celkem tedy přes 26 000 Kč, které třída investuje do společných zážitků na konci školního roku.