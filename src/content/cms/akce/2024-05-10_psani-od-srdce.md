---
title: Psaní od srdce
date: '2024-05-10T10:18:59.000Z'
author: Mgr. Karolína Moravcová
section: Škola
images: []
tags:
- akce
---

# Psaní od srdce

S vybranými třídami II. stupně jsme se letos zapojili do projektu Psaní od srdce, jenž má za úkol odstraňovat bariéry mezi lidmi i generacemi. Žáci se do psaní pustili s nadšením – nejen, že představili sami sebe, ale sdíleli také, na co se v nadcházejícím období těší. Procvičili si tak nostalgický a pozapomenutý aspekt lidské komunikace – psaní dopisů. Celkem 15 dopisů jsme odeslali do zařízení většinou lokálních – domovů pro seniory, chráněného bydlení, ale i léčebny dlouhodobě nemocných. Doufáme, že psaní udělají radost a že se v budoucnu budeme moci zapojit i do dalších smysluplných projektů.