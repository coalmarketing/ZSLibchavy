---
title: Odpoledne pro maminky v 1. a 5. třídě
date: '2022-05-05T18:58:26.000Z'
author: Mgr.Eva Adamcová
section: Škola
images: []
tags:
- akce
---

# Odpoledne pro maminky v 1. a 5. třídě

Ve středu 4. 5. a ve čtvrtek 5. 5. proběhlo v 5. a 1. třídě odpoledne věnované maminkám. Žáci 5. třídy nacvičili pestrý program, kde maminkám předvedli své umělecké dovednosti. Prvňáčci nejprve zarecitovali maminkám básničky, obdarovali je kytičkou, a poté si společně dotvořili přáníčko, které měli pro maminky připravené. V průběhu odpoledne měly děti také možnost zahrát si s rodiči různorodé deskové hry. Nechyběla ani ochutnávka vlastnoručně upečených dobrot. Děkujeme nejen maminkám, ale i ostatním rodinným příslušníkům, kteří přišli za námi do školy a strávili tu s námi příjemné chvíle.