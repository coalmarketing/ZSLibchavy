---
title: Předvánoční bruslení II.stupeň
date: '2016-12-21T23:00:00.000Z'
author: ZŠ &amp; MŠ Libchavy
section: Škola
images: []
tags:
- akce
---

# Předvánoční bruslení II.stupeň

Poslední školní den v kalendářním roce 2016 byl opět ve znamení kultury a sportu. Po zhlédnutí filmu "Fantastická zvířata“ se zájemci z řad starších žáků vypravili do posilovny Sporthotelu Tichá Orlice a my bruslaři zase na ledovou plochu ústeckého zimního stadionu. Letos nám počasí přálo, led byl skvěle upraven a sněhová pokrývka dodávala všem vánoční náladu. A jak si vedli naši rychlobruslaři? V tradiční soutěži opět zvítězil Marek Šrom časem 12,65 s před Lukášem Říhou. Ve finále děvčat protla cílovou čáru jako první Dominika Pecháčková časem 15,5 s před Sandrou Nutzovou. Je moc prima, že šli s námi i začátečníci, a zkoušeli své první jízdy za pomoci svých spolužáků.