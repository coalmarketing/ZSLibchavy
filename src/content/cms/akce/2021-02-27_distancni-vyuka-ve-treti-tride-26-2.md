---
title: Distanční výuka ve třetí třídě 26. 2.
date: '2021-02-27T00:18:02.000Z'
author: Mgr.Eva Adamcová
section: Škola
images: []
tags:
- akce
---

# Distanční výuka ve třetí třídě 26. 2.

V uplynulém týdnu distanční výuky žáci třetí třídy opět nezaháleli :-) V rámci učiva českého jazyka pokračovali v procvičování vyjmenovaných slov a nechybělo ani pravidelné čtení a tvoření zápisu do čtenářského deníčku. V matematice se věnovali fixaci násobilky a upevňování sčítání a odčítání v oboru čísel do 100 s přechodem desítky. V rámci učiva prvouky se třeťáčci seznámili s prvky živé a neživé přírody a samostatně poznávali a zkoumali pestrost a různorodost nerostů a hornin. Opět děkuji všem žákům třetí třídy za pečlivé plnění zadaných aktivit v rámci distanční výuky a rodičům žáků za pomoc a podporu při organizaci domácí výuky.