---
title: Druháčci tvořili výrobky na vánoční jarmark
date: '2022-11-18T13:22:39.000Z'
author: Mgr.Eva Adamcová
section: Škola
images: []
tags:
- akce
---

# Druháčci tvořili výrobky na vánoční jarmark

V pátek 18. 11. se druháčci pustili do tvoření výrobků na školní vánoční jarmark. Vyzkoušeli si ve školních dílnách práci se dřevem a s velkou pomocí dvou tatínků, Petra Vaňouse a Ondry Frodla, vyrobili nádherné stromečky. Ve třídě nám krásně zavonělo ovoce, které jsme pečlivě nakrájeli na menší kousky a umíchali směs na pečený čaj. Naše milé paní kuchařky nám ho poté ve školní kuchyni upekly - moc děkujeme :-) Dalším výrobkem, který jsme zvládli vypracovat, byl anděl z papíru a sněhuláček z dřevěných špachtlí. Při jejich vytváření nám moc pomohla paní učitelka Verča Vaňousová a bývalá žákyně naší školy Káťa Doležalová. Druháčci tvořili s velkým nadšením a všechny výrobky se skvěle vydařily. Moc děkujeme všem rodinným příslušníkům za velkou pomoc a podporu, velmi si toho vážíme.