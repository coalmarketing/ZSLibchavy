---
title: Distanční výuka ve třetí třídě 5. 2.
date: '2021-02-05T20:28:04.000Z'
author: Mgr.Eva Adamcová
section: Škola
images: []
tags:
- akce
---

# Distanční výuka ve třetí třídě 5. 2.

Třeťáčci mají za sebou další týden pečlivé a zodpovědné práce v rámci distanční výuky. V českém jazyce se věnovali procvičování vyjmenovaných slov po Z, B, L a M a v matematice zvládli různorodá cvičení, při kterých fixovali obor malé násobilky. V předmětu anglický jazyk se v posledních dvou týdnech zaměřili na téma lidské tělo. Ani v tomto týdnu nechyběly interaktivní úkoly na aplikaci "umimeto". V českém jazyce si děti také zpestřily výuku křížovkou a v prvouce se zaměřily na minulost. Z didaktického videa zjišťovaly informace o tom, jak žili lidé dříve, a získané poznatky uplatnily při vyplňování pracovního listu. Všem třeťáčkům i jejich rodičům patří velký dík za skvělou spolupráci :-)